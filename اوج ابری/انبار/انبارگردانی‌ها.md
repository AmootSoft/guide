<p><span style="color:#0D0D0D;">در هر نوع سیستم مدیریت انبار ممکن است تعداد موجودی ثبت شده در پایگاه داده با تعداد موجودیِ واقعی در انبار مطابقت نداشته باشد. اختلاف بین این دو تعداد ممکن است به دلیل سرقت، آسیب، خطاهای انسانی و سایر عامل‌ها باشد. برای همین باید برای برطرف کردن این مغایرت‌ها انبارگردانی انجام شود، و اطمینان حاصل شود تعداد ثبت شده در پایگاه داده با تعداد واقعی در مکان انبار مطابقت دارد.</span></p><p><span style="color:#0D0D0D;"><strong>صفحه انبارگردانی‌ها</strong></span></p><p><span style="color:#0D0D0D;">برای مشاهده صفحه&nbsp;<i>انبارگردانی</i>&nbsp;وارد مسیر&nbsp;برنامه انبار ◄ عملیات ◄(فهرست فیزیکی) انبارگردانی‌ها&nbsp;شوید.</span></p><figure class="image image_resized" style="width:60.43%;"><img src="https://hub.amootsoft.com/content/editor/389e15e6-d627-4553-8192-333985cfb4dbimage.png.png"></figure><p><span style="color:#0D0D0D;">در صفحه&nbsp;انبارگردانی&nbsp;تمام محصولاتی که در حال حاضر موجود هستند نمایش داده می‌شود. هر سطر شامل اطلاعات زیر است:</span></p><p>مکان: مکانی در انبار که محصول در آنجا انبار شده است.</p><p>محصول: محصولی که تعداد آن در سطر انبارگردانی لیست شده است.</p><p>مقدار موجود: تعداد محصول که در حال حاضر در پایگاه داده ثبت شده است.</p><p>واحد اندازه‌گیری: واحد اندازه‌گیری برای محصول. واحد اندازه‌گیری پیش‌فرض&nbsp;واحد&nbsp;است، مگر اینکه واحد دیگری مشخص شده باشد (مثل&nbsp;پوند&nbsp;یا&nbsp;اونس).</p><p>مقدار شمارش شده: تعداد واقعی شمارش شده در شمارش موجودی. این فیلد در حالت پیش‌فرض خالی است، ولی با توجه به اینکه آیا با&nbsp;تعداد موجودی&nbsp;مطابقت دارد یا نه، می‌توان مقدار آن را تغییر داد.</p><p>تفاوت: اختلاف بین&nbsp;تعداد موجود&nbsp;و&nbsp;تعداد شمارش شده&nbsp;بعد از انجام انبارگردانی. این اختلاف بعد از هر انبارگردانی به صورت خودکار محاسبه می‌شود.</p><p>تاریخ زمان‌بندی شده: تاریخی که باید در آن شمارش انجام شود. تاریخ پیش‌فرض 29 اسفند سال جاری است، مگر اینکه تغییر داده شود.</p><p>کاربر: شخصی که در پایگاه داده مسئول شمارش است. این شخص می‌تواند کسی باشد که به صورت فیزیکی در حال شمارش موجودی است، یا شخصی که تعداد شمارش شده را در پایگاه داده وارد می‌کند.</p><p>دسته‌بندی محصول: دسته‌بندی که به صورت داخلی برای محصول اعمال شده است. دسته‌بندی پیش‌فرض&nbsp;همه&nbsp;است، مگر اینکه تغییر داده شود (مثل&nbsp;قابل مصرف&nbsp;یا&nbsp;اجاره‌ای).</p><p>تاریخ حسابداری: تاریخی که در آن انبارگردانی در برنامه&nbsp;<i>حسابداری</i>&nbsp;ثبت می‌شود.</p><p>شرکت: شرکتی که انبارگردانی در پایگاه داده آن در حال انجام است. شرکت در گوشه بالا و چپ پایگاه داده در کنار کاربری که وارد سیستم است نمایش داده می‌شود.</p><blockquote><p><span style="color:#0D0D0D;">نکته</span></p><p><span style="color:#0D0D0D;">در حالت پیش‌فرض برخی از ستون‌ها پنهان هستند. برای نمایان کردن این ستون‌ها، دکمه&nbsp;گزینه‌های بیشتر&nbsp;(آیکون سه نقطه) در سمت چپ ردیف کلیک کنید و برای نمایش داده شدن هر ستون تیک گزینه مربوطه را فعال کنید.</span></p></blockquote><p><span style="color:#0D0D0D;"><strong>ایجاد یک انبارگردانی</strong></span></p><p><span style="color:#0D0D0D;">برای ایجاد انبارگردانی جدید، از صفحه&nbsp;انبارگردانی‌ها&nbsp;دکمه&nbsp;جدید&nbsp;را کلیک کنید. با این کار سطر انبارگردانی خالی در انتخاب صفحه ایجاد می‌شود.</span></p><p><span style="color:#0D0D0D;">در سطر انبارگردانی خالی، منوی کشویی در ستون&nbsp;محصول&nbsp;را کلیک کرده و محصولی انتخاب کنید. اگر محصول انتخاب شده با استفاده از سری ساخت یا شماره سریال رهگیری می‌شود، سری ساخت یا شماره سریال مربوطه را نیز می‌توان از منوی باز شده در ستون&nbsp;سری ساخت/شماره سریال&nbsp;انتخاب کرد.</span></p><p><span style="color:#0D0D0D;">سپس، مقدار شمارش شده از محصول در فرآیند انبارگردانی را در ستون&nbsp;تعداد شمارش شده&nbsp;وارد کنید.</span></p><blockquote><p><span style="color:#0D0D0D;">توجه</span></p><p><span style="color:#0D0D0D;">تعداد شمارش شده&nbsp;برای انبارگردانی‌های انبار جدید در حالت پیش‌فرض&nbsp;0.00&nbsp;است. در تاریخچه انبارگردانی محصول رکورد&nbsp;تعداد انجام شده&nbsp;با مقدار&nbsp;0.00&nbsp;ذخیره می‌شود، پس این عدد باید طوری تنظیم شود که تعداد واقعی شمارش شده را نشان دهد.</span></p></blockquote><p><span style="color:#0D0D0D;">در سمت راست ستون&nbsp;تعداد شمارش شده&nbsp;فیلدهای&nbsp;تاریخ زمان‌بندی شده&nbsp;و&nbsp;کاربر&nbsp;از منوی کشویی مربوطه خودشان قابل تغییر هستند. تغییر&nbsp;تاریخ زمان‌بندی شده&nbsp;تاریخ پردازش انبارگردانی را تغییر می‌دهد، و انتخاب&nbsp;کاربر&nbsp;مسئول، وی را به انبارگردانی تخصیص می‌دهد (برای قابلیت رهگیری).</span></p><p><span style="color:#0D0D0D;">بعد از اینکه تمام تغییرات در سطر انبارگردانی جدید انجام شد، بیرون از سطر کلیک کنید. با این کار انبارگردانی ذخیره می‌شود و سطر به بالای صفحه منتقل می‌گردد.</span></p><p><span style="color:#0D0D0D;">اگر&nbsp;تعداد شمارش شده&nbsp;بیشتر از&nbsp;تعداد موجود&nbsp;باشد، مقدار در ستون&nbsp;تفاوت&nbsp;با رنگ&nbsp;سبز&nbsp;نمایش داده می‌شود. اگر&nbsp;تعداد شمارش شده&nbsp;کمتر از&nbsp;تعداد موجود&nbsp;باشد، مقدار ستون&nbsp;تفاوت&nbsp;با رنگ&nbsp;قرمز&nbsp;نشان داده خواهد شد. اگر تعدادها مطابقت داشته باشند، و تغییری نداشته باشند، در ستون&nbsp;تفاوت&nbsp;مقداری نمایش داده نمی‌شود.</span></p><figure class="image image_resized" style="width:61.29%;"><img src="https://hub.amootsoft.com/content/editor/0b58dc48-b106-4744-b2cc-927bcc703635image.png.png"></figure><p><span style="color:#0D0D0D;">در این مرحله، شمارش (انبارگردانی) ثبت شده ولی هنوز اعمال نشده است. این یعنی تعداد موجود قبل از انبارگردانی مطابق با مقدار شمارش شده واقعی به‌روزرسانی نشده است.</span></p><p><span style="color:#0D0D0D;">دو روش برای اعمال انبارگردانی وجود دارد. روش اول کلیک بر روی دکمه&nbsp;اعمال&nbsp;در سطر مربوطه در سمت چپ صفحه است. روش دوم کلیک بر روی چک‌باکس سطر در سمت راست است. با این کار دکمه‌های جدیدی در بالای صفحه ظاهر می‌شوند، که یکی از آنها دکمه&nbsp;اعمال&nbsp;است. با این دکمه پنجره&nbsp;ارجاع/علت انبارگردانی&nbsp;باز می‌شود.</span></p><p><span style="color:#0D0D0D;">از این منو، یک ارجاع یا یک علت را می‌توان برای انبارگردانی مشخص کرد. در حالت پیش‌فرض، فیلد&nbsp;ارجاع/علت انبارگردانی&nbsp;حاوی تاریخ انبارگردانی است، ولی می‌توان آن را به ارجاع یا علت دلخواه تغییر داد.</span></p><p><span style="color:#0D0D0D;">پس از آماده بودن، برای اعمال انبارگردانی&nbsp;اعمال&nbsp;را بزنید.</span></p><figure class="image image_resized" style="width:61.51%;"><img src="https://hub.amootsoft.com/content/editor/c435ee23-749a-47b3-954e-deede9d85619image.png.png"></figure><p><span style="color:#0D0D0D;"><strong>شمارش محصولات</strong></span></p><p><span style="color:#0D0D0D;">شمارش محصولات یکی از فعالیت‌های دوره‌ای و تکراری در انبار است. پس از اتمام شمارش، وارد منوی&nbsp;انبار ◄ عملیات ◄ انبارگردانی‌ها&nbsp;شوید و ستون&nbsp;تعداد شمارش شده&nbsp;را برای هر سطر محصول ویرایش کنید.</span></p><p><span style="color:#0D0D0D;">در هر سطر محصول، مشخص کنید که آیا مقدار ستون&nbsp;تعداد موجود&nbsp;ثبت شده در پایگاه داده با مقدار شمارش شده جدید مطابقت دارد یا خیر. اگر مقدار ثبت شده و تعداد شمارش شده مطابقت داشته باشند، دکمه&nbsp;تنظیم&nbsp;(دکمه هدف) در سمت چپ سطر محصول را کلیک کنید.</span></p><p><span style="color:#0D0D0D;">با این کار مقدار از ستون&nbsp;موجودی در دست&nbsp;به ستون&nbsp;موجودی شمارش شده&nbsp;کپی شده، و مقدار ستون&nbsp;تفاوت&nbsp;نیز برابر با&nbsp;0.00&nbsp;خواهد بود همچنین، بعد از اعمال، یک انتقال انبار با مقدار&nbsp;0.00&nbsp;در فیلد&nbsp;تعداد انجام شده&nbsp;در تاریخچه انبارگردانی محصول درج می‌شود.</span></p><figure class="image image_resized" style="width:70.07%;"><img src="https://hub.amootsoft.com/content/editor/d322344a-1b24-4b69-a227-5485857b99faimage.png.png"></figure><p><span style="color:#0D0D0D;">اگر مقدار شمارش شده جدید برای محصول با مقدار&nbsp;تعداد موجودی&nbsp;ثبت شده در پایگاه داده مطابقت&nbsp;ندارد، به جای کلیک بر روی دکمه&nbsp;تنظیم&nbsp;مقدار واقعی را در فیلد&nbsp;تعداد شمارش شده&nbsp;ثبت کنید.</span></p><p><span style="color:#0D0D0D;">برای این کار، ستون&nbsp;تعداد شمارش شده&nbsp;در سطر انبارگردانی مربوطه را برای محصولی که شمارش آن در حال تغییر است وارد کنید. با این کار به صورت خودکار مقدار&nbsp;تعداد شمارش شده&nbsp;به&nbsp;0.00&nbsp;تنظیم می‌شود.</span></p><p><span style="color:#0D0D0D;">برای تغییر مقدار، عدد جدید را که مطابق با مقدار واقعی و شمارش شده جدید است تایپ کنید. سپس بیرون از سطر کلیک کنید. با این کار انبارگردانی ذخیره می‌شود، و به صورت خودکار مقدار در ستون&nbsp;تفاوت&nbsp;تغییر می‌یابد.</span></p><p><span style="color:#0D0D0D;">اگر&nbsp;تعداد شمارش شده&nbsp;بیشتر از&nbsp;تعداد موجود&nbsp;باشد، مقدار در ستون&nbsp;تفاوت&nbsp;با رنگ&nbsp;سبز&nbsp;نمایش داده می‌شود. اگر&nbsp;تعداد شمارش شده&nbsp;کمتر از&nbsp;تعداد موجود&nbsp;باشد، مقدار ستون&nbsp;تفاوت&nbsp;با رنگ&nbsp;قرمز&nbsp;نشان داده خواهد شد. اگر تعدادها مطابقت داشته باشند و تغییری نداشته باشند، در ستون&nbsp;تفاوت&nbsp;مقداری نمایش داده نمی‌شود.</span></p><p><span style="color:#0D0D0D;">سپس، بعد از اعمال، یک انتقال با اختلاف بین&nbsp;تعداد موجود&nbsp;و&nbsp;تعداد شمارش شده&nbsp;در تاریخچه انبارگردانی محصول ثبت می‌شود.</span></p><figure class="image image_resized" style="width:62.17%;"><img src="https://hub.amootsoft.com/content/editor/250cb704-1246-49a2-9589-be64bf3c8bb6image.png.png"></figure><p><span style="color:#0D0D0D;">مهم</span></p><p><span style="color:#0D0D0D;">گاهی اوقات شمارش رخ می‌دهد، ولی ممکن است به شکل آنی به پایگاه داده قابل اعمال نباشد. در زمانِ بین شمارش واقعی و اعمال انبارگردانی، ممکن است محصول انتقال‌هایی داشته باشد. در این حالت، تعداد موجود در پایگاه داده ممکن است تغییر یافته و مطابق با تعداد شمارش شده نباشد. به عنوان یک اقدام احتیاطیِ اضافی، سازمان‌یار قبل از اعمال انبارگردانی درخواست تأیید خواهد کرد.</span></p><p><span style="color:#0D0D0D;"><strong>تغییر فواصل زمانی شمارش</strong></span></p><p><span style="color:#0D0D0D;">در حالت پیش‌فرض&nbsp;<i>تاریخ زمان‌بندی شده</i>&nbsp;برای انبارگردانی همیشه 29 اسفند سال جاری تنظیم شده است. ولی در برخی از شرکت‌ها باید شمارش موجودی همیشه دقیق باشد. در این مواقع، تاریخ زمان‌بندی شده پیش‌فرض را می‌توان تغییر داد.</span></p><p><span style="color:#0D0D0D;">برای تغییر تاریخ زمان‌بندی شده پیش‌فرض وارد منوی&nbsp;برنامه انبار ◄ پیکربندی ◄ تنظیمات&nbsp;شوید. سپس در بخش&nbsp;عملیات&nbsp;گزینه&nbsp;روز و ماه انبارگردانی سالانه&nbsp;را پیدا کنید. این فیلد یک منوی کشویی است که مقدار پیش‌فرض آن&nbsp;29&nbsp;اسفند&nbsp;تعریف شده است.</span></p><figure class="image image_resized" style="width:60.43%;"><img src="https://hub.amootsoft.com/content/editor/67d1f3ab-e4ec-4599-a82e-3017acdf02d6image.png.png"></figure><p><span style="color:#0D0D0D;">برای تغییر روز روی&nbsp;29 &nbsp;کلیک کنید و با توجه به ماه در سال، در بازه&nbsp;1-31 &nbsp;روزی را مشخص کنید.</span></p><p><span style="color:#0D0D0D;">سپس، برای تغییر ماه&nbsp;اسفند&nbsp;را کلیک کنید و از منوی باز شده ماه مورد نظر را انتخاب کنید.</span></p><p><span style="color:#0D0D0D;">هنگامی که تمام پیکربندی‌های لازم انجام شدند، برای ذخیره تغییرات دکمه&nbsp;ذخیره&nbsp;را بزنید.</span></p><p><span style="color:#0D0D0D;">برنامه‌ریزی شمارش‌های موجودی گسترده</span></p><p><span style="color:#0D0D0D;">برای برنامه‌ریزی شمارش‌های موجودی گسترده، مانند شمارش کامل تمام محصولاتی که در موجودی است، ابتدا وارد منوی&nbsp;برنامه انبار ◄ عملیات ◄ انبارگردانی‌ها&nbsp;شوید.</span></p><p><span style="color:#0D0D0D;">سپس تمام محصولات مورد نظری که می‌خواهید شمارش شوند را انتخاب کنید.</span></p><blockquote><p><span style="color:#0D0D0D;">نکته</span></p><p><span style="color:#0D0D0D;">برای درخواست شمارش&nbsp;تمام&nbsp;محصولاتی که در حال حاضر در انبار هستند، تیک گزینه گوشه بالا و راست جدول در کنار سربرگ&nbsp;مکان&nbsp;کلیک کنید تا&nbsp;تمام&nbsp;سطرهای محصول انتخاب شوند.</span></p></blockquote><figure class="image image_resized" style="width:60.64%;"><img src="https://hub.amootsoft.com/content/editor/64a632ed-7e93-4256-8284-f6a8eaa9668dimage.png.png"></figure><p><span style="color:#0D0D0D;">پس از اینکه تمام محصولات مورد نظر انتخاب شدند، دکمه&nbsp;درخواست شمارش&nbsp;در گوشه بالا و راست صفحه را کلیک کنید. با این کار پنجره&nbsp;درخواست شمارش&nbsp;باز می‌شود. در این پنجره اطلاعات زیر را وارد کنید:</span></p><p>تاریخ موجودی: &nbsp;تاریخ برنامه‌ریزی شده برای شمارش.</p><p>کاربر: کاربری که مسئول شمارش است.</p><p>تاریخ حسابداری: تاریخی که در آن انبارگردانی حسابداری خواهد شد.</p><p>تعداد: &nbsp;برای اینکه تعداد موجودی در دست هر سطر از محصول خالی گذاشته شود،&nbsp;خالی باشد&nbsp;را انتخاب کنید. برای اینکه مقدار در دست سطر محصول مطابق با مقدار فعلی ثبت شده در پایگاه داده پُر شود،&nbsp;تنظیم مقدار فعلی&nbsp;را انتخاب کنید.</p><p><span style="color:#0D0D0D;">در نهایت، برای درخواست شمارش&nbsp;تأیید&nbsp;را بزنید.</span></p><p>&nbsp;</p>