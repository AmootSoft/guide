<p>صورت مواد اولیه (یا BoM) سندی است که اجزای لازم برای ساخت یا تحویل محصول نهایی را تعریف می‌کند. در این صورت همچنین عملیات‌های مختلف برای تکمیل فرآیند تولید و راهنمای گام‌به‌گام آمده است.</p><p>در برنامه تولید اوج ابری چند نوع BoM را می‌توان به هر محصول ارتباط داد، پس هر گونه از محصول می‌تواند دارای صورت مواد اولیه مخصوص به خود باشد.</p><p>تنظیم درست صورت مواد اولیه در بهینه‌سازی فرآیند تولید و صرفه‌جویی در زمان کمک‌کننده است.</p><p><strong>آماده‌سازی صورت مواد اولیه (BoM)</strong></p><p>ساده‌ترین نوع صورت مواد اولیه حالتی است که بدون عملیات یا دستورالعمل باشد و فقط اجزای سازنده را شامل شود. در این حالت، تولید تنها با استفاده از سفارش‌های تولید مدیریت می‌شود.</p><p>برای ایجاد صورت مواد اولیه از ماژول تولید وارد مسیر <strong>محصولات ◄ صورت‌های مواد اولیه</strong> شوید، و <strong>جدید</strong> را کلیک کنید. سپس محصول مورد نظر را انتخاب کنید.</p><blockquote><p><strong>توجه</strong><br>صورت مواد اولیه را همچنین می‌توان به صورت مستقیم از فرم محصول نیز انتخاب کرد؛ در این حالت فیلد محصول از پیش پُر شده است.</p><p>برای BoM استاندارد نوع BoM را در حالت «تولید محصول» قرار دهید. سپس برای تعیین اجزای مختلفی که محصول نهایی را تشکیل می‌دهند و همچنین تعداد آن‌ها، از دکمه <strong>افزودن سطر</strong> استفاده کنید. اجزای جدید را می‌توان مستقیماً از داخل صورت مواد اولیه ایجاد کرد، یا از قبل در مسیر <strong>تولید ◄ محصولات ◄ محصولات ◄ جدید</strong> تعریف کرد. برای نهایی‌سازی، دکمه ذخیره را بزنید.</p></blockquote><figure class="image image_resized" style="width:60.37%;"><img src="https://hub.amootsoft.com/content/editor/32f0e1ba-9cfb-481c-83a2-f0f6b300e780image.png.png"></figure><p><strong>تنظیم صورت مواد اولیه (BoM) برای یک گونه محصول</strong></p><p>صورت مواد اولیه را می‌توان به یک گونه محصول مشخص نیز تخصیص داد، که دو روش برای این کار وجود دارد.</p><blockquote><p><strong>توجه</strong><br>برای تخصیص BoM به گونه‌های محصول، ابتدا باید مشخصه‌های گونه محصول را روی فرم محصول پیکربندی کرد.</p></blockquote><p>روش اول: ایجاد یک صورت مواد اولیه جداگانه برای هر گونه محصول.<br>روش دوم: ایجاد یک صورت مواد اولیه اصلی حاوی تمام اجزا و تعیین اینکه هر جزء بر کدام گونه اعمال می‌شود (از ستون <strong>اعمال بر گونه‌ها</strong>).</p><figure class="image image_resized" style="width:60.83%;"><img src="https://hub.amootsoft.com/content/editor/fbd0f68f-6875-4420-a576-0b703f0850a6image.png.png"></figure><p><strong>تنظیم سفارشات کار</strong></p><p>برای تعیین دستورالعمل تولید و ثبت زمان صرف‌شده، باید برای صورت مواد اولیه،سفارشات کار تعریف شود. برای استفاده از این امکان ابتدا ویژگی <strong>سفارش‌های کار</strong> را در مسیر <strong>تولید ◄ پیکربندی ◄ تنظیمات ◄ سفارشات کار </strong>فعال کنید.</p><p>سپس یک صورت مواد اولیه جدید ایجاد کرده، وارد تب سفارشات کار شوید، و با کلیک بر <strong>افزودن سطر</strong> عملیات جدید تعریف کنید. در فرم ایجاد سفارشات کار، نام سفارشات کار، مرکز کار و مدت زمان آن را مشخص کنید. همچنین می‌توانید گونه محصول خاصی را در فیلد <strong>اعمال بر گونه‌ها</strong> تعیین کنید تا عملیات فقط برای همان گونه اعمال شود. در پایان <strong>ذخیره و بستن</strong> را بزنید.</p><figure class="image image_resized" style="width:61.07%;"><img src="https://hub.amootsoft.com/content/editor/13ed67ac-3615-498f-9cc9-5212a65c07f7image.png.png"></figure><blockquote><p><strong>توجه</strong><br>هر عملیات منحصر به فرد است و فقط به یک صورت مواد اولیه مربوط می‌شود. همچنین می‌توان عملیات‌های موجود را هنگام ایجاد صورت جدید با گزینه <strong>کپی عملیات‌های موجود</strong> استفاده کرد.</p></blockquote><p><strong>افزودن محصول جانبی به صورت مواد اولیه (BoM)</strong></p><p>محصول جانبی، محصولی است که در کنار محصول اصلی حاصل می‌شود. بر خلاف محصول اصلی، می‌توان چندین محصول جانبی در صورت مواد اولیه تعریف کرد.</p><p>برای افزودن محصول جانبی، ابتدا ویژگی <strong>محصولات جانبی</strong> را از مسیر <strong>تولید ◄ پیکربندی ◄ تنظیمات ◄ محصولات جانبی </strong>فعال کنید.</p><p>پس از فعال‌سازی، وارد تب <strong>محصولات جانبی </strong>شوید و با <strong>افزودن سطر</strong> محصول جانبی اضافه کنید. سپس نام محصول، تعداد و واحد اندازه‌گیری آن را مشخص کنید. اگر صورت مواد اولیه شامل عملیات باشد، در فیلد <strong>واحد اندازه‌گیری</strong> تعیین کنید محصول جانبی مربوط به کدام عملیات است. در نهایت ذخیره کنید.</p><figure class="image image_resized" style="width:60.14%;"><img src="https://hub.amootsoft.com/content/editor/f87617de-44c4-4880-b4a4-65bc2543831cimage.png.png"></figure>