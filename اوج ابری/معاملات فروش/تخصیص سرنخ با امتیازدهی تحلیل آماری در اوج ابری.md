<p><strong>تخصیص سرنخ</strong></p><p>برنامه مدیریت ارتباط با مشتریان (معاملات) &nbsp;در اوج ابری می‌تواند به صورت خودکار سرنخ‌ها یا فرصت‌ها را به تیم‌های فروش و فروشنده‌ها تخصیص دهد. یکی از شیوه‌های استاندارد این است که سرنخ‌ها بر اساس احتمال پیروزی تخصیص یابند. شرکت‌ها می‌توانند سرنخ‌هایی که احتمال انعقاد قرارداد موفق بالاتری دارند را اولویت‌بندی کرده و به سرعت به فروشنده مناسب تخصیص دهند.</p><p>اوج ابری به شکل خودکار احتمال پیروزی هر سرنخ را با استفاده از امتیازدهی سرنخ از طریق تحلیل آماری محاسبه می‌کند.</p><p>&nbsp;</p><p><strong>امتیازدهی سرنخ از طریق تحلیل آماری</strong></p><p>این قابلیت یک مدل یادگیری ماشینی است که با استفاده از داده‌های تاریخی CRM، به سرنخ‌ها یا فرصت‌های باز امتیاز اختصاص می‌دهد. هرگاه شرکت از داشبورد فرصت‌ها در CRM استفاده می‌کند، داده‌های مربوط به فرصت‌های برد و باخت جمع‌آوری می‌شوند. سپس، اوج ابری با استفاده از این داده‌ها، احتمال موفقیت سرنخ‌ها یا فرصت‌های جدید را پیش‌بینی می‌کند.</p><p>هرچه تعداد فرصت‌های پردازش‌شده بیشتر باشد، سیستم داده‌های دقیق‌تری جمع‌آوری کرده و محاسبات احتمال نیز دقیق‌تر خواهد شد.</p><p>در سطح فنی، این قابلیت از مدل آماری Naive Bayes &nbsp;استفاده می‌کند که متغیرهای مختلف مانند فروشنده، منبع سرنخ، زبان، موقعیت جغرافیایی و سایر داده‌های جمعیت‌شناختی را در نظر می‌گیرد.</p><p><strong>نمایش احتمال موفقیت</strong></p><p>احتمال موفقیت هر فرصت در فرم فرصت نمایش داده می‌شود و با پیشروی فرصت در مراحل مختلف داشبورد فرصت‌ها، این احتمال به‌روزرسانی خواهد شد.</p><p>&nbsp;</p><figure class="image"><img src="https://hub.amootsoft.com/content/editor/41632ab6-3241-431d-8b2c-692635e0c046image.png.png"></figure><p>&nbsp;</p><p><strong>پیکربندی متغیرهای امتیازدهی</strong></p><p>امتیازدهی سرنخ از طریق تحلیل آماری همیشه در CRM فعال است، اما متغیرهای استفاده‌شده برای محاسبه احتمال را می‌توان از مسیر:</p><p>مدیریت ارتباط با مشتریان (CRM) → پیکربندی → تنظیمات</p><p>در بخش امتیازدهی سرنخ از طریق تحلیل آماری با انتخاب گزینه به‌روزرسانی احتمالات، متغیرهای مورد نظر را فعال یا غیرفعال کنید.</p><figure class="image image_resized" style="width:59.45%;"><img src="https://hub.amootsoft.com/content/editor/59fe7689-4a7d-47ec-88c3-2f27ccfbcfb4image.png.png"></figure><p>&nbsp;</p><p>نمونه متغیرها:</p><p>استان یا منطقه جغرافیایی</p><p>کشور</p><p>کیفیت تلفن (وجود شماره معتبر)</p><p>کیفیت ایمیل (وجود ایمیل معتبر)</p><p>مبدأ سرنخ (جستجو، شبکه اجتماعی، تبلیغات و...)</p><p>زبان مکالمه</p><p>برچسب‌های اختصاصی</p><p>&nbsp;</p><blockquote><p>توجه: متغیرهای «مرحله» و «تیم فروش» همیشه فعال هستند.</p></blockquote><p>&nbsp;</p><p><strong>تغییر دستی احتمال فرصت</strong></p><p>در فرم فرصت، احتمال موفقیت را می‌توان به صورت دستی ویرایش کرد. با کلیک روی عدد احتمال، مقدار جدید را وارد کنید.</p><p>مهم: تغییر دستی احتمال باعث غیرفعال شدن به‌روزرسانی خودکار برای همان فرصت می‌شود. برای فعال‌سازی مجدد، آیکون چرخ‌دنده کنار درصد احتمال را کلیک کنید.</p><p>&nbsp;</p><figure class="image image_resized" style="width:54.99%;"><img src="https://hub.amootsoft.com/content/editor/08a7bdb6-a56b-48ec-b59a-db3e6c9dde49image.png.png"></figure><p>&nbsp;</p><p><strong>تخصیص سرنخ‌ها بر اساس احتمال</strong></p><p>معاملات &nbsp;در اوج ابری می‌تواند سرنخ‌ها یا فرصت‌ها را بر اساس قوانین مشخص به تیم‌های فروش یا افراد خاص تخصیص دهد. این قوانین می‌توانند شامل شرط احتمال موفقیت باشند تا سرنخ‌های با شانس بالاتر سریع‌تر رسیدگی شوند.</p><p><strong>فعال‌سازی تخصیص قانونمند</strong></p><p>برای فعال‌سازی این قابلیت به مسیر:<br>مدیریت ارتباط با مشتریان (CRM) → پیکربندی → تنظیمات<br>رفته و گزینه تخصیص بر اساس قانون را فعال کنید.</p><p>تخصیص می‌تواند به دو صورت انجام شود:</p><p>دستی: کاربر خودش تخصیص را اجرا می‌کند.</p><p>تکراری (خودکار): سیستم در بازه‌های زمانی مشخص، تخصیص را به‌طور خودکار انجام می‌دهد.</p><p>&nbsp;</p><figure class="image image_resized" style="width:45.61%;"><img src="https://hub.amootsoft.com/content/editor/739cd8e8-f68f-46a7-aed5-185f2d44240dimage.png.png"></figure><p>&nbsp;</p><p><strong>پیکربندی قوانین تخصیص</strong></p><p>برای ایجاد یا ویرایش قوانین تخصیص:</p><p>به مسیر مدیریت ارتباط با مشتریان (CRM) → پیکربندی → تیم‌های فروش بروید.</p><p>تیم فروش مورد نظر را انتخاب کنید.</p><p>در بخش قوانین تخصیص، شرط‌های مورد نظر را اضافه کنید.</p><p>مثلاً می‌توانید قانونی بگذارید که فقط فرصت‌های با احتمال ≥ 20% به یک تیم خاص تخصیص داده شوند.</p><p>همچنین می‌توان برای هر عضو تیم فروش، قوانین تخصیص جداگانه تعریف کرد.</p><figure class="image"><img src="https://hub.amootsoft.com/content/editor/2ebcfcef-e8b7-4315-9a0f-0aca884a79e2image.png.png"></figure><p>&nbsp;</p><p><strong>تخصیص دستی در کنار تخصیص خودکار</strong></p><p>حتی اگر تخصیص خودکار فعال باشد، امکان تخصیص دستی از طریق دکمه تخصیص سرنخ‌ها در بالای صفحه پیکربندی تیم فروش وجود دارد.</p><p>در صورت نیاز، می‌توان گزینه صرف‌نظر از تخصیص خودکار را برای تیم یا کاربر خاص فعال کرد تا فقط در حالت دستی سرنخ‌ها را دریافت کند.</p>