<p><span class="text-big"><strong>گونه‌های محصول در اوج ابری</strong></span></p><p>گونه‌های محصول برای ارائه گزینه‌های متنوع به یک کالا (مثل رنگ، اندازه یا سبک) استفاده می‌شوند تا مشتریان هنگام خرید بتوانند انتخاب مورد نظر خود را داشته باشند.</p><p>این قابلیت از طریق قالب محصول مدیریت می‌شود و می‌توان آن را از مسیرهای مختلف مانند محصولات، گونه‌ها یا مشخصه‌ها پیکربندی کرد. تمام این گزینه‌ها در برنامه فروش اوج ابری در دسترس هستند.</p><p><strong>فعال‌سازی گونه‌های محصول</strong></p><p>برا استفاده از گونه‌ها ابتدا باید این قابلیت را فعال کنید:</p><p>از مسیر فروش ◄ <strong>پیکربندی </strong>◄ تنظیمات وارد شوید.</p><p>در بخش کاتالوگ محصول، گزینه گونه‌های محصول را فعال کنید.</p><p>روی ذخیره کلیک کنید.</p><p>پس از این کار، امکان ایجاد و مدیریت گونه‌های محصول در تمام محصولات پایگاه داده فراهم می‌شود.</p><figure class="image"><img src="https://hub.amootsoft.com/content/editor/2415cbd9-7435-41f1-bcd9-61ee8de9302e1.jpg.jpg"></figure><p><span class="text-big"><strong>مشخصه‌ها</strong></span></p><p>قبل از تعریف گونه‌ها، باید مشخصه‌ها ایجاد شوند.</p><p>🔹 مسیر: فروش ◄ پیکربندی ◄ مشخصه‌ها</p><figure class="image"><img src="https://hub.amootsoft.com/content/editor/c2a44544-011f-4278-b29b-8a07fcc4aa0b2.jpg.jpg"></figure><p>برای مثال: رنگ، سایز یا جنس می‌توانند مشخصه باشند.</p><figure class="image"><img src="https://hub.amootsoft.com/content/editor/23553848-37ce-4615-983d-354ded6185d13.jpg.jpg"></figure><p>هنگام ایجاد مشخصه، موارد زیر قابل تنظیم است:</p><p><strong>نام مشخصه:&nbsp;</strong></p><p>مثل "رنگ".</p><p>دسته‌بندی (اختیاری): برای گروه‌بندی مشخصه‌های مشابه.</p><p>نوع نمایش: نحوه نمایش گزینه‌ها در وب‌سایت یا پایانه فروش. گزینه‌ها شامل:</p><p>رادیویی (Radio)</p><p>دکمه‌ای (قرصی/Pill)</p><p>انتخابی (Dropdown)</p><p>رنگ (نمایش مربع‌های رنگی)</p><p><strong>حالت ایجاد گونه :</strong></p><p>برای هر مشخصه باید تعیین کنید گونه‌ها چه زمانی ایجاد شوند:</p><p>فوری: به محض اضافه شدن مشخصه به محصول، همه ترکیب‌ها ساخته می‌شوند.</p><p>دینامیکی: تنها هنگام ثبت سفارش ساخته می‌شوند.</p><p>هرگز: گونه‌ها خودکار ساخته نمی‌شوند.</p><p>&nbsp;نکته: پس از افزودن مشخصه به محصول، حالت ایجاد گونه قابل تغییر نیست.</p><figure class="image"><img src="https://hub.amootsoft.com/content/editor/9b538b44-3f0f-47d2-a12d-06dd7754ed704.jpg.jpg"></figure><p><strong>قابلیت مشاهده در فروشگاه</strong></p><p>می‌توانید تعیین کنید مقادیر مشخصه در فروشگاه آنلاین برای مشتریان نمایش داده شوند یا پنهان باشند.</p><p>مقادیر مشخصه (Attribute Values)</p><p>هر مشخصه باید دارای مقادیر باشد.</p><p>مثال: مشخصه "رنگ" می‌تواند مقادیر "قرمز، آبی، سبز" داشته باشد.</p><p>برای افزودن مقادیر:</p><p>در فرم مشخصه وارد تب مقادیر مشخصه شوید.</p><p>روی افزودن سطر کلیک کنید.</p><p>مقدار جدید (مثلاً "قرمز") را وارد کنید.</p><p>در صورت نیاز، گزینه مقدار سفارشی را فعال کنید تا مشتری بتواند مقدار دلخواه وارد کند.</p><p>تعریف گونه‌ها در محصول</p><p>بعد از ساخت مشخصه‌ها و مقادیر، می‌توانید <strong>گونه‌های محصول</strong> بسازید:</p><p>از مسیر فروش ◄ <strong>محصولات </strong>◄ محصولات محصول موردنظر را باز کنید (یا محصول جدید بسازید).</p><p>وارد تب مشخصه‌ها و گونه‌ها شوید.</p><figure class="image"><img src="https://hub.amootsoft.com/content/editor/57e00fa7-56b0-495d-96fc-18037f5e0af05.jpg.jpg"></figure><p>روی افزودن سطر کلیک کرده و مشخصه دلخواه (مثل رنگ) را انتخاب کنید.</p><p>از ستون مقادیر، مقادیر مرتبط (مثل آبی، قرمز) را اضافه کنید.</p><p>با این کار، گونه‌های مختلف برای محصول ساخته می‌شوند.</p><p>📌 نکته: مشخصه‌ها و مقادیر را می‌توانید مستقیماً در فرم محصول هم ایجاد کنید (با گزینه "ایجاد" یا "ایجاد و ویرایش").</p>