<p>لازم است برای برخی از محصولات مطمئن باشیم همیشه و هر زمانی مقداری موجودی در دست داریم. با افزودن قانون سفارش مجدد برای محصول، می‌توان فرآیند سفارش مجدد را خودکار کرده و هرگاه موجودی محصولی به کمتر از آستانه مشخص شده رسید، سفارش خرید خودکار ایجاد شود.</p><p>استفاده از قانون سفارش مجدد علاوه بر جلوگیری از کمبود کالا، مزایایی مانند کاهش هزینه‌های انبارداری، بهبود مدیریت نقدینگی، جلوگیری از سفارش‌های ناگهانی و اضطراری، و افزایش نظم در فرایند تأمین را نیز به همراه دارد. در نتیجه، کسب‌وکار می‌تواند با اطمینان بیشتری برنامه‌ریزی کرده و عملیات خود را بدون وقفه پیش ببرد.</p><blockquote><p><span style="color:hsl(0,0%,0%);">مهم</span></p><p><span style="color:hsl(0,0%,0%);">برای استفاده از قوانین سفارش مجدد باید ماژول&nbsp;انبار&nbsp;نصب شده باشد.</span></p></blockquote><p>&nbsp;</p><p><span style="color:#282F33;"><strong>پیکربندی محصولات برای سفارش مجدد</strong></span></p><p>قبل از افزودن قانون سفارش مجدد به محصول، ابتدا باید خود محصول پیکربندی شود.</p><p>از برنامه&nbsp;انبار،&nbsp;تولید،&nbsp;خرید&nbsp;یا&nbsp;فروش&nbsp;وارد منوی&nbsp;محصولات ◄ محصولات&nbsp;شوید، و برای ایجاد محصول دکمه&nbsp;ایجاد&nbsp;را بزنید. همچنین می‌توانید محصولی که در حال حاضر در پایگاه داده قرار دارد را پیدا کرده و برای باز شدن فرم محصول بر روی آن کلیک کنید.</p><p>در فرم محصول، تیک گزینه&nbsp;قابل خرید&nbsp;زیر فیلد نام محصول را فعال کنید تا سفارش مجدد ممکن شود؛ سپس در تب&nbsp;اطلاعات عمومی، گزینه ردیابی موجودی&nbsp;را فعال کنید.</p><figure class="image image_resized" style="width:60.94%;"><img src="https://hub.amootsoft.com/content/editor/144284cf-18a9-48fd-9f6c-94907fdac61fimage.png.png"></figure><p><span style="color:#282F33;"><strong>افزودن قانون سفارش مجدد به محصول</strong></span></p><p>بعد از پیکربندی صحیح محصول، می‌توان با استفاده از دکمه هوشمند جدید&nbsp;قوانین سفارش مجدد&nbsp;قوانین سفارش مجدد را اضافه کرد. در مرحله بعد، در داشبورد&nbsp;قوانین سفارش مجدد&nbsp;بر روی&nbsp;جدید&nbsp;کلیک کنید.</p><figure class="image image_resized" style="width:60.34%;"><img src="https://hub.amootsoft.com/content/editor/72694bda-130b-4277-8d7d-cc4cd2902c41image.png.png"></figure><p>بعد از ایجاد قانون، می‌توان آن را طوری پیکربندی کرد که با استفاده از فیلدهای تعریف شده زیر سفارش‌های خرید را ایجاد کند:</p><p>مکان&nbsp;نشانگر این است که تعداد محصول سفارش شده بعد از دریافت و ورود کجا انبار شوند (در نسخه‌های جدیدتر از&nbsp;مسیر&nbsp;استفاده می‌شود).</p><p>حداقل تعداد&nbsp;حد پایین آستانه قانون و&nbsp;حداکثر تعداد&nbsp;حد بالای آستانه را مشخص می‌کند. اگر موجودی در دست کمتر از آستانه حداقل باشد، سفارش خرید جدیدی ایجاد می‌شود تا مقدار آن محصول به اندازه حداکثر تعداد مشخص شده تجدید موجودی شود.</p><p><span style="color:hsl(0,0%,0%);">مثال</span></p><p><span style="color:hsl(0,0%,0%);">اگر&nbsp;حداقل تعداد&nbsp;بر روی&nbsp;5&nbsp;و&nbsp;حداکثر تعداد&nbsp;بر روی&nbsp;25&nbsp;تنظیم شود و موجودی به&nbsp;4&nbsp;کاهش پیدا کند، سفارش خریدی به اندازه 21 واحد از محصول ایجاد می‌شود.</span></p><p>چند کمیتی&nbsp;را می‌توان طوری پیکربندی کرد که محصولات تنها به صورت گروه‌هایی از تعدادهای مشخص سفارش شوند. با توجه به عدد وارد شده، با این کار ممکن است سفارش فروشی ایجاد شود که موجودی در دست را بالاتر از تعداد فیلد&nbsp;حداکثر تعداد&nbsp;برساند.</p><p><span style="color:hsl(0,0%,0%);">مثال</span></p><p><span style="color:hsl(0,0%,0%);">اگر&nbsp;حداکثر تعداد&nbsp;بر روی&nbsp;100&nbsp;تنظیم شده باشد ولی&nbsp;تعداد مضرب&nbsp;سفارش محصول با گروه‌های&nbsp;200&nbsp;تایی تنظیم شده باشد، سفارش خرید برای 200 واحد از محصول ایجاد می‌شود.</span></p><p>واحد اندازه‌گیری&nbsp;مشخص می‌کند که این تعداد محصول با چه واحد اندازه‌گیری سفارش داده شوند. برای محصولات مجزا این فیلد باید در حالت&nbsp;واحد&nbsp;تنظیم شود. ولی می‌توان واحدهای دیگری همچون&nbsp;<span style="color:black;">حجم</span>&nbsp;و&nbsp;<span style="color:black;">وزن</span>&nbsp;را نیز برای محصولات غیرمجزا مثل آب یا آجر تعریف کرد.</p><figure class="image image_resized" style="width:60.05%;"><img src="https://hub.amootsoft.com/content/editor/f3ea9afa-118f-4fda-816e-3a7b01ecc1ffimage.png.png"></figure><p><span style="color:#282F33;"><strong>اجرای دستی قوانین سفارش مجدد با زمان‌بندی</strong></span></p><p>قوانین سفارش مجدد را می‌توان در حالت پیش‌فرض به صورت دستی با استفاده از زمان‌بندی اجرا کرد. برای اجرای دستی قوانین سفارش مجدد، وارد منوی&nbsp;انبار ◄ عملیات ◄ شارژ مجدد شده&nbsp;شوید. در پنجره باز شده، عمل دستی را با کلیک بر روی دکمه&nbsp;اجرای فعالیت‌های زمان‌بندی شده&nbsp;تأیید کنید.</p><blockquote><p><span style="color:#1A192E;">توجه</span></p><p><span style="color:#1A192E;">اجرای دستی قوانین سفارش مجدد همچنین سایر عمل‌های زمان‌بندی شده را نیز اجرا می‌کند.</span></p></blockquote><p>&nbsp;</p><p>برای مدیریت قوانین سفارش مجدد یک محصول، وارد فرم محصول مورد نظر شوید و دکمه هوشمند&nbsp;قوانین سفارش مجدد&nbsp;را در بالای فرم کلیک کنید.</p><p>برای مدیریت قوانین سفارش‌مجدد برای همه محصولات، وارد منوی&nbsp;انبار ◄ پیکربندی ◄ قوانین شارژ مجدد شوید. از این داشبورد، عملیات دسته‌ای معمول اوج ابری قابل اجرا هستند، از جمله اکسپورت داده یا بایگانی قوانینی که دیگر لازم نیستند. همچنین، منوهای&nbsp;فیلتر،&nbsp;گروه‌بندی بر مبنای&nbsp;یا سه‌نقطه در فرم برای جستجو و سازماندهی قوانین سفارش مجدد طبق نیاز در دسترس هستند.</p>