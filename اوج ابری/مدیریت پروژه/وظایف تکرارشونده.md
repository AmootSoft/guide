<h2><strong>وظایف تکرارشونده</strong></h2><p>هر زمان وظایفی دارید که باید در فواصل منظم تکرار شوند (مانند جلسات هفتگی یا گزارش‌های دوره‌ای)، ویژگی <strong>وظایف تکرارشونده</strong> این امکان را می‌دهد که این وظایف به‌طور خودکار و بدون نیاز به ایجاد دستی دوباره، ساخته شوند.</p><h3><strong>پیکربندی</strong></h3><p>برای فعال‌سازی وظایف تکرارشونده:</p><p>وارد مسیر <strong>پروژه ◄ پیکربندی ◄ تنظیمات</strong> شوید.</p><figure class="image"><img src="https://hub.amootsoft.com/content/editor/b2278b04-d1a0-42f9-924f-7db6c6ae9e221.JPG.jpg"></figure><p>گزینه <strong>وظایف تکرارشونده</strong> را فعال کرده و <strong>ذخیره</strong> کنید.</p><blockquote><p>با این کار، امکان ایجاد وظایف تکراری در <strong>تمام پروژه‌ها</strong> فعال می‌شود.<br>این ویژگی را می‌توان برای هر پروژه به‌صورت جداگانه نیز غیرفعال کرد. برای این کار، در <strong>داشبورد پروژه‌ها</strong> روی منوی کشویی کنار نام پروژه کلیک کرده و مسیر <strong>تنظیمات پروژه ◄ مدیریت وظایف</strong> را باز کنید، سپس تیک گزینه <strong>وظایف تکرارشونده</strong> را بردارید.</p></blockquote><h3><strong>آماده‌سازی تکرار وظایف</strong></h3><p>وارد یکی از وظایف موجود شوید.</p><p>به تب <strong>تکرارشونده</strong> بروید و تیک گزینه <strong>تکرارشونده</strong> را فعال کنید.</p><p>دوره تکرار را مشخص کنید: <strong>روزانه، هفتگی، ماهانه یا سالانه</strong>.</p><p>تعداد تکرارها یا تاریخ پایان تکرار را تعیین کنید.</p><p>در زمان رسیدن به تاریخ زمان‌بندی‌شده، وظیفه جدیدی به‌طور خودکار در پروژه ایجاد می‌شود که:</p><p><strong>مرحله</strong>: در اولین مرحله برد کانبان (مانند «جدید») قرار می‌گیرد.</p><p><strong>نام، توضیح، پروژه، مسئول، مشتری و برچسب‌ها</strong>: از وظیفه اصلی کپی می‌شوند.</p><p><strong>مراحل، موعد مقرر، ساعات کارکرد، پیام‌ها و فعالیت‌های لاگ شده</strong>: کپی نمی‌شوند.</p><p><strong>زیر وظیفه‌ها</strong>: از وظیفه اصلی کپی می‌شوند و وظیفه اولیه والد وظایف تکرارشونده باقی می‌ماند.</p><p>یک <strong>دکمه هوشمند</strong> ظاهر می‌شود که تعداد وظایف ایجادشده در این توالی را نشان می‌دهد.</p><blockquote><p><strong>نکته:</strong> برای تست عملکرد، می‌توانید تاریخ اولین تکرار را به یک روز قبل تنظیم کنید تا وظیفه تکراری فوراً در داشبورد ظاهر شود.</p></blockquote><h3><strong>ویرایش یا توقف تکرار وظیفه</strong></h3><p>برای <strong>ویرایش تکرار</strong>: وظیفه را باز کنید. نوار آبی بالای فرم از شما می‌پرسد آیا تغییرات فقط روی همین وظیفه اعمال شود یا روی کل توالی وظایف (از این به بعد یا همه وظایف).</p><p>برای <strong>متوقف کردن تکرار</strong>: وظیفه را باز کرده، وارد تب <strong>تکرارشونده (Recurring)</strong> شوید و تیک گزینه <strong>تکرارشونده</strong> را غیرفعال کنید.</p>