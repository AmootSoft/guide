<h2>برنامه تعهدی در اوج ابری</h2><p>برنامه تعهدی در سیستم مرخصی <strong>اوج ابری</strong> ابزاری پیشرفته برای <strong>مدیریت خودکار افزایش یا کاهش مانده مرخصی کارکنان بر اساس قوانین و بازه‌های زمانی مشخص</strong> است.<br>این قابلیت به سازمان‌ها امکان می‌دهد <strong>مرخصی‌های استحقاقی یا مشابه آن را به‌صورت تدریجی و خودکار به کارکنان اختصاص دهند</strong> (مثلاً هر ماه یک‌روز اضافه شود).</p><p><br>به کمک این بخش می‌توانید سیاست‌های دقیق سازمان را به‌صورت خودکار در سیستم اعمال کنید، مثلاً:</p><p>هر ماه ۲ روز مرخصی به کارمندان تمام‌وقت اضافه شود.</p><p>پس از ۶ ماه سابقه کار، سرعت افزایش مرخصی بیشتر گردد.</p><p>در پایان سال، مانده مرخصی‌ها به سال بعد منتقل یا حذف شوند.</p><h2>مسیر دسترسی</h2><p>از مسیر زیر وارد تنظیمات برنامه‌های تعهدی شوید:</p><p><strong>برنامه مرخصی ◄ پیکربندی ◄ برنامه‌های تعهدی</strong></p><figure class="image image_resized" style="width:70.92%;"><img src="https://hub.amootsoft.com/content/editor/4f2cc407-ff72-48ac-93fe-e04ea1c27aad1.png.png"></figure><p>در این صفحه فهرستی از تمام برنامه‌های تعهدی تعریف‌شده نمایش داده می‌شود.<br>هر برنامه شامل قوانین، بازه‌های زمانی، نحوه انتقال و محدودیت‌های خاص خود است.</p><h2>تعریف یک برنامه تعهدی جدید</h2><p>برای ایجاد یک برنامه تعهدی جدید:</p><p>وارد مسیر بالا شوید.</p><p>روی دکمه <strong>«ایجاد» (New)</strong> کلیک کنید.</p><figure class="image"><img src="https://hub.amootsoft.com/content/editor/6bb46d8d-766f-44d4-8cf8-23bfcaef8afa2.png.png"></figure><p>فرم تنظیمات باز می‌شود. اطلاعات زیر را تکمیل نمایید:</p><h3>۱. نام برنامه</h3><p>نامی توصیفی وارد کنید، مانند:</p><p>«برنامه تعهدی مرخصی استحقاقی سالانه»</p><p>«تعهدی مرخصی کارکنان قراردادی»</p><figure class="image"><img src="https://hub.amootsoft.com/content/editor/f28c0c3e-8917-40f7-b06f-03bc6c43ee3c3.png.png"></figure><p><br>نکته : برنامه تعهدی فقط برای نوع مرخصی‌هایی فعال است که <strong>گزینه "به تخصیص نیاز دارد"</strong> در آن فعال شده باشد.</p><h3>2. زمان سود انباشته</h3><p>تعیین می‌کند <strong>از چه زمانی سیستم شروع به محاسبه و اضافه کردن مرخصی‌های تعهدی برای کارمند کند.</strong></p><h3>۳. زمان انتقال</h3><p>مشخص می‌کند از چه زمانی برنامه تعهدی برای کارمند فعال شود، مثلاً: از ابتدای سال یا از تاریخ تخصیص</p><h3>دوره‌های تعهدی&nbsp;</h3><p>بخش اصلی برنامه در همین قسمت تعریف می‌شود.<br>هر قانون تعهدی بیانگر نحوه و زمان افزایش یا کاهش مرخصی است.<br>برای افزودن قانون جدید، روی گزینه <strong>«افزودن سطح جدید» </strong>کلیک کنید.</p><figure class="image"><img src="https://hub.amootsoft.com/content/editor/193887ad-80a8-4619-a99a-cee916a87edd4.png.png"></figure><p>در هر قانون تعهدی می‌توانید تنظیمات زیر را انجام دهید:</p><figure class="table"><table><thead><tr><th>گزینه</th><th>توضیح</th></tr></thead><tbody><tr><td><strong>شروع از</strong></td><td>تعیین کنید این قانون پس از چه مدتی از آغاز به کار فعال شود (مثلاً بعد از 3 ماه).</td></tr><tr><td><strong>فرکانس (Frequency)</strong></td><td>بازه زمانی اجرای قانون را مشخص می‌کند: روزانه، هفتگی، ماهانه، سالانه یا سفارشی.</td></tr><tr><td>&nbsp;</td><td>میزان مرخصی که در هر دوره به کارمند اضافه می‌شود (مثلاً 2 روز در ماه).</td></tr><tr><td><strong>واحد</strong></td><td>بر حسب «روز» یا «ساعت» تعیین می‌شود، مطابق با نوع مرخصی انتخاب‌شده.</td></tr><tr><td><strong>محدود به</strong></td><td>تعیین می‌کند که حداکثر چه مقدار مرخصی قابل جمع شدن است (مثلاً تا 30 روز).</td></tr><tr><td><strong>انتقال به سال بعد</strong></td><td>اگر فعال شود، مانده مرخصی به سال بعد منتقل می‌شود؛ در غیر این صورت، پایان سال حذف می‌شود.</td></tr><tr><td><strong>محدودیت سطح</strong></td><td><p>در صورت نیاز می‌توانید تعیین کنید که مرخصی‌های تعهدی تا چه زمانی قابل استفاده هستند.</p><p>&nbsp;</p><p>&nbsp;</p></td></tr></tbody></table></figure><figure class="image"><img src="https://hub.amootsoft.com/content/editor/e1e60525-a30f-459e-a395-1a2347deacc95.png.png"></figure><p><strong>سهمیه مرخصی به ازای واحد زمان : </strong>میزان مرخصی که در هر دوره به کارمند اضافه می‌شود (مثلاً 2 روز در ماه).</p><p>در فیلد بعدی نیز میتوانید بازه زمانی اجرای قانون را مشخص می‌کند: روزانه، هفتگی، ماهانه، سالانه یا سفارشی.</p><p><strong>محدود به : </strong>تعیین می‌کند که حداکثر چه مقدار مرخصی قابل جمع شدن است (مثلاً تا 30 روز).</p><p><strong>شروع از : </strong>تعیین کنید این قانون پس از چه مدتی از آغاز به کار فعال شود (مثلاً بعد از 3 ماه).</p><p><strong>در پایان سال، مرخصی های تعهدی... : </strong>میتوانید انتخاب کنید، مانده مرخصی به سال بعد منتقل می‌شود، پایان سال حذف می‌شود و یا مقدار مشخصی به سال بعد منتقل شود.</p><p><strong>محدودیت سطح : </strong>در صورت نیاز می‌توانید تعیین کنید که مرخصی‌های تعهدی تا چه زمانی قابل استفاده هستند.</p><h2>فرآیند خودکارسازی&nbsp;</h2><p>پس از فعال‌سازی برنامه تعهدی، سیستم <strong>اوج ابری</strong> به‌صورت خودکار در بازه‌های مشخص (مثلاً هر ماه) <strong>تخصیص‌های جدید مرخصی ایجاد می‌کند.</strong><br>این فرآیند معمولاً توسط زمان‌بندی خودکار سیستم اجرا می‌شود.</p><p>کاربران با دسترسی مدیر منابع انسانی می‌توانند از مسیر زیر وضعیت تخصیص‌های خودکار را بررسی کنند:</p><p><strong>برنامه مرخصی ◄ تخصیص‌ها</strong></p><h2>مشاهده نتایج و گزارش‌گیری</h2><p>برای مشاهده نتایج برنامه تعهدی:</p><p>وارد صفحه <strong>تخصیص‌ها</strong> شوید.</p><p>فیلتر را روی «توسط برنامه تعهدی ایجاد شده» تنظیم کنید.</p><p>می‌توانید تاریخ، مقدار تخصیص‌شده، کارمند، و نوع مرخصی را مشاهده نمایید.</p><p>همچنین در نمای <strong>گزارش‌ها</strong> نیز می‌توان میزان مرخصی تعهدی را بر اساس زمان، کارمند یا دپارتمان بررسی کرد.</p>