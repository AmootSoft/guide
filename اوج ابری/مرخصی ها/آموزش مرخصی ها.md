<p><strong>برنامه مرخصی</strong> در اوج ابری یک فضای مرکزی برای نگهداری و مدیریت کامل اطلاعات مربوط به مرخصی کارکنان فراهم می‌کند. این سیستم قابلیت مدیریت درخواست‌ها، مانده مرخصی، تخصیص، تأییدیه‌ها و گزارش‌ها را در اختیار کاربران قرار می‌دهد.</p><p>کاربران می‌توانند درخواست مرخصی ثبت کنند، مدیران آن‌ها را بررسی و تأیید کنند، مرخصی‌ها را به اشخاص، تیم‌ها یا کل شرکت تخصیص دهند، گزارش‌هایی درباره میزان و نوع مرخصی‌های استفاده‌شده دریافت نمایند، برنامه‌های مرخصی استحقاقی تعریف کنند و تعطیلات رسمی را تنظیم کنند.</p><p><span class="text-big" style="color:hsl(0,0%,0%);"><strong>دسترسی‌ها</strong></span></p><p>توجه داشته باشید که تنها کاربران دارای مجوزهای مشخص می‌توانند به همه بخش‌های ماژول مرخصی دسترسی داشته باشند.</p><p>با این حال، تمامی کاربران به بخش‌هایی مانند «مرخصی‌های من» و نمای کلی برنامه مرخصی دسترسی خواهند داشت. سایر قسمت‌ها بسته به سطح دسترسی کاربر، قابل مشاهده هستند.</p><p><span class="text-big"><strong>تنظیمات</strong></span></p><p>برای اینکه کارمندان بتوانند مرخصی درخواست دهند و مرخصی به‌درستی تخصیص داده شود، ابتدا باید انواع مرخصی‌ها تعریف و پیکربندی شوند.</p><p><span class="text-big" style="color:hsl(0,0%,0%);"><strong>مشاهده و مدیریت انواع مرخصی</strong></span></p><p>از مسیر: برنامه مرخصی ◄ پیکربندی ◄ انواع مرخصی</p><p>می‌توانید فهرستی از انواع مرخصی تعریف‌شده را ببینید. پیش‌فرض این ماژول شامل ۴ نوع مرخصی است: استحقاقی، استعلاجی، بدون حقوق و جبرانی. این موارد قابل ویرایش و تطبیق با سیاست‌های سازمان هستند.</p><figure class="image image_resized" style="width:80.74%;"><img src="https://hub.amootsoft.com/content/editor/77d771f5-5372-4a37-b445-6fd07233e2c6Capture.JPG.jpg"></figure><p><span class="text-big" style="color:hsl(0,0%,0%);"><strong>تعریف یک نوع مرخصی جدید</strong></span></p><p>برای تعریف یک نوع مرخصی جدید:</p><p>به مسیر برنامه مرخصی ◄ پیکربندی ◄ انواع مرخصی بروید.</p><p>روی دکمه جدید کلیک کنید و اطلاعات فرم را تکمیل نمایید، از جمله:</p><p>نام نوع مرخصی (مثلاً مرخصی استعلاجی)</p><p>شیوه تأیید (بدون تأیید، تأیید توسط مسئول مرخصی، تأییدکننده کارمند یا ترکیبی از آن‌ها)</p><p>تعیین مسئول مرخصی</p><p>فرمت زمانی مرخصی (روز، نیم‌روز یا ساعت)</p><p>گزینه‌های اختیاری مثل امکان پیوست مدارک، کسر ساعات اضافه‌کاری، و تعیین شرکت مربوطه</p><p><span class="text-big"><strong>تخصیص مرخصی</strong></span></p><p>در صورتی که مرخصی به تخصیص نیاز داشته باشد، گزینه مربوطه را فعال کنید. اگر نیاز به تخصیص نباشد، کاربر می‌تواند به‌طور آزادانه درخواست ثبت کند.</p><p>همچنین می‌توان تعیین کرد که آیا کارمندان مجاز به درخواست بیش از میزان تخصیص هستند یا نه. در این بخش، نوع تأیید برای تخصیص نیز قابل انتخاب است.</p><figure class="image image_resized" style="width:87.28%;"><img src="https://hub.amootsoft.com/content/editor/545d8ec7-0611-4043-a532-e381193b405bCapture.1.JPG.jpg"></figure><p><span class="text-big"><strong>برای نمایش بهتر در رابط کاربری:</strong></span></p><p>یک رنگ برای نوع مرخصی انتخاب کنید.</p><p>یک آیکون برای نمای کاور مرخصی اختصاص دهید.</p><figure class="image image_resized" style="width:95.31%;"><img src="https://hub.amootsoft.com/content/editor/0f836ce1-73e6-486a-98cc-10c7b5cab55aCapture2.JPG.jpg"></figure><p>&nbsp;</p><p>&nbsp;</p><p><span class="text-big" style="color:hsl(0,0%,0%);"><strong>برنامه های تعهدی مرخصی ها</strong></span></p><p>برخی از انواع مرخصی به‌صورت تدریجی و براساس طرح‌های استحقاقی به کارکنان تعلق می‌گیرند؛ یعنی با گذشت مدت مشخصی از کارکرد (مثلاً هر روز، هفته یا ساعت کاری)، مقدار معینی مرخصی برای فرد ذخیره می‌شود.</p><p><span class="text-big"><strong>ایجاد طرح استحقاقی جدید</strong></span></p><p>برای تعریف یک طرح جدید، به مسیر : برنامه مرخصی ◄ تنظیمات ◄ طرح‌های استحقاقی مراجعه کرده و دکمه جدید را بزنید تا فرم مربوطه نمایش داده شود.</p><p>در فیلد «نام»، عنوان مناسبی برای طرح وارد کنید.</p><p><strong>«زمان سود انباشته»</strong> این گزینه تعیین می‌کند <strong>در چه زمانی</strong>، مرخصی‌های تعهدی به کارمند <strong>اضافه شوند</strong>. به زبان ساده، مشخص می‌کند "کی و چطور" مرخصی‌ها به موجودی کارمند اضافه شوند.</p><p><strong>«زمان انتقال» </strong>مشخص می‌کند که چه زمانی مانده‌ی مرخصی استفاده‌نشده از دوره قبل، به دوره جدید منتقل شود (در صورتی که انتقال مجاز باشد).</p><figure class="image image_resized" style="width:50.82%;"><img src="https://hub.amootsoft.com/content/editor/3b58872f-d6dd-4741-8108-0d961e40dba3Capture3.JPG.jpg"></figure><p>برای اینکه سیستم به‌صورت خودکار مرخصی استحقاقی را در بازه‌های مشخص به کارمند اختصاص دهد، باید قوانین انباشت را تعریف کنیم. هنگام افزودن قانون جدید، فیلدهای زیر را تکمیل کنید:</p><p><strong>«سهمیه مرخصی به ازای واحد زمان» </strong>در این قسمت مشخص می‌کنید که چه میزان مرخصی، در چه بازه زمانی به کارمند تعلق گیرد. مثال: 1 روز، به‌ازای هر هفته</p><p><strong>«محدود به» </strong>می‌توانید سقف انباشت را تعیین کنید؛ یعنی بیشترین تعداد روزی که کارمند می‌تواند ذخیره داشته باشد.مثال: اگر 10 وارد شود، کارمند نمی‌تواند بیش از 10 روز مرخصی ذخیره کند.</p><p><strong>«شروع از» </strong>تعیین می‌کند از چند روز (یا هفته/ماه) بعد از تاریخ تخصیص، قانون انباشت مرخصی فعال شود.مثال: "1 روز پس از تاریخ تخصیص"</p><p><strong>«در پایان سال، مرخصی‌های تعهدی استفاده‌نشده» </strong>در این قسمت مشخص می‌کنید با مرخصی‌هایی که تا پایان سال استفاده نشده‌اند، چه اتفاقی بیفتد:</p><p><strong>* از بین خواهد رفت:</strong> موجودی مرخصی صفر می‌شود.</p><p><strong>* به سال بعد منتقل خواهد شد:</strong> مانده بدون محدودیت به سال بعد انتقال می‌یابد.</p><p><strong>* با حداکثر منتقل کنید:</strong> فقط تا یک مقدار مشخص (مثلاً 5 روز) به سال بعد منتقل می‌شود.</p><p><strong>«محدودیت سطح» </strong>اگر فعال شود، یعنی این قانون فقط تا یک مقدار مشخصی از مرخصی اجرا می‌شود و پس از آن دیگر مرخصی انباشته نمی‌شود.</p><p><strong>«میزان اعتبار انتقالی» </strong>در صورت فعال بودن انتقال، می‌توانید تعیین کنید چه مقدار از مرخصی استفاده‌نشده قابل انتقال به سال بعد باشد.مثال: اگر وارد کنید "5"، فقط تا 5 روز منتقل می‌شود.</p><figure class="image"><img src="https://hub.amootsoft.com/content/editor/f602613f-d9b3-4029-9678-a2845c4f7dc0Capture4.JPG.jpg"></figure><p><span class="text-big" style="color:hsl(0,0%,0%);"><strong>تعطیلات عمومی</strong></span></p><p>در بسیاری از کشورها، تعطیلات ملی و عمومی بخش ثابتی از تقویم رسمی هستند. علاوه بر آن، برخی سازمان‌ها ممکن است بر اساس سیاست‌های داخلی، روزهای خاصی را به عنوان تعطیل اعلام کنند یا تعطیلات اضافی به کارکنان اختصاص دهند. ثبت و مدیریت این تعطیلات در اوج ابری از اهمیت بالایی برخوردار است، چرا که با تنظیم دقیق روزهای غیرکاری، از ارسال درخواست مرخصی در این ایام توسط کارمندان جلوگیری می‌شود و شفافیت بیشتری در برنامه‌ریزی منابع انسانی فراهم می‌گردد.</p><p><strong>نحوه تعریف تعطیلات عمومی</strong></p><p>برای افزودن تعطیلات عمومی، از مسیر زیر اقدام کنید:</p><p>برنامه مرخصی ◄ پیکربندی ◄ تعطیلات عمومی</p><p>در این صفحه، تمامی تعطیلات ثبت‌شده به‌صورت لیست قابل مشاهده‌اند.</p><p>برای ایجاد مورد جدید:</p><p>روی دکمه جدید کلیک کنید.</p><p>یک ردیف خالی در انتهای لیست نمایش داده می‌شود.</p><p>اطلاعات زیر را تکمیل کنید:</p><p>فیلدهای مورد نیاز:</p><p><strong>نام: </strong>عنوان مناسبی برای تعطیلات وارد نمایید (مانند "تعطیلات نوروز" یا "روز ملی").</p><p><strong>تاریخ شروع: </strong>با انتخابگر تاریخ، زمان دقیق آغاز تعطیلات را وارد نمایید.</p><p><strong>تاریخ پایان:</strong> مشابه تاریخ شروع، زمان اتمام تعطیلات را وارد کنید.</p><p>زمان پایان با توجه به ساعت پایان کاری شرکت و منطقه زمانی کاربر تنظیم می‌شود.</p><p><strong>ساعات کاری:</strong> اگر تعطیلات تنها برای کارکنانی با برنامه کاری مشخص باید اعمال شود، از این فیلد برای محدودسازی استفاده کنید. اگر خالی بماند، تعطیلات به‌صورت پیش‌فرض برای همه کارکنان ثبت خواهد شد.</p><figure class="image image_resized" style="width:78.12%;"><img src="https://hub.amootsoft.com/content/editor/c9843981-ba8e-49be-b9dc-961810dfe131Capture5.JPG.jpg"></figure>