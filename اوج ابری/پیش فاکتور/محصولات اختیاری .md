<p><strong>محصولات اختیاری چیست؟</strong></p><p>استفاده از محصولات اختیاری یکی از استراتژی‌های بازاریابی در اوج ابری است. در این روش شما می‌توانید هنگام فروش یک محصول اصلی، محصولات یا خدمات مرتبط را هم به مشتری پیشنهاد دهید. این کار باعث افزایش رضایت مشتری و در بسیاری از مواقع موجب افزایش فروش خواهد شد.</p><p>برای مثال:<br>اگر مشتری قصد خرید یک خودرو دارد، می‌توانید به او پیشنهاد دهید به جای صندلی معمولی، <strong>صندلی ماساژور</strong> سفارش دهد. مشتری مختار است این پیشنهاد را قبول یا رد کند.</p><p><strong>افزودن محصولات اختیاری در پیش‌فاکتور</strong></p><p>در برنامه فروش اوج ابری، تب <strong>محصولات اختیاری</strong> در فرم پیش‌فاکتور تعبیه شده است. شما می‌توانید از این بخش محصولات یا خدمات تکمیلی را اضافه یا ویرایش کنید.</p><figure class="image"><img src="https://hub.amootsoft.com/content/editor/3f2c6079-94ac-4582-87a0-742c306dd1aeimage.png.png"></figure><p>&nbsp;</p><p><strong>مراحل افزودن محصول اختیاری به پیش‌فاکتور:</strong></p><p>1.وارد فرم پیش‌فاکتور شوید.</p><p>2.در تب <strong>محصولات اختیاری</strong> روی دکمه <strong>افزودن محصول</strong> کلیک کنید.</p><p>3.یک ردیف جدید باز می‌شود. از لیست کشویی محصول مورد نظر را انتخاب کنید.</p><p>"اگر محصول نمایش داده نشد، کافی است نام آن را تایپ کنید تا نتایج جستجو نمایان شوند."</p><p>4..به صورت پیش‌فرض تعداد محصول ۱ ثبت می‌شود، اما می‌توانید تعداد را تغییر دهید.</p><p>5.برای حذف هر ردیف، روی آیکون 🗑️ (سطل زباله) کلیک کنید.</p><p><strong>پیش‌نمایش پیش‌فاکتور</strong></p><p>در گوشه بالای فرم پیش‌فاکتور، روی دکمه <strong>پیش‌نمایش</strong> کلیک کنید.<br>در این حالت همان نمایی باز می‌شود که مشتری از طریق ایمیل مشاهده خواهد کرد. مشتری می‌تواند با دکمه افزودن به سفارش محصولات اختیاری را به سفارش خود اضافه کند.</p><figure class="image"><img src="https://hub.amootsoft.com/content/editor/10f17c82-fc55-4868-a34d-6cbcc552e9e6image.png.png"></figure><p>هر محصولی که مشتری انتخاب کند، به صورت خودکار به پیش‌فاکتور افزوده می‌شود و فروشنده نیز بلافاصله تغییرات را مشاهده خواهد کرد.</p><figure class="image"><img src="https://hub.amootsoft.com/content/editor/3b483dcd-6a14-4ad4-ab4f-384c810889deimage.png.png"></figure><p><strong>افزودن محصولات اختیاری در قالب پیش‌فاکتور</strong></p><p>در اوج ابری، قالب‌های پیش‌فاکتور نیز تب مخصوص <strong>محصولات اختیاری</strong> دارند. این امکان باعث می‌شود هر بار که از یک قالب استفاده می‌کنید، محصولات اختیاری مرتبط به صورت پیش‌فرض همراه پیش‌فاکتور نمایش داده شوند.</p><p><strong>مراحل:</strong></p><p>1.از منوی برنامه فروش ◄ پیکربندی ◄ قالب‌های پیش‌فاکتور وارد شوید.</p><p>2.یک قالب موجود را ویرایش کنید یا قالب جدید بسازید.</p><p>3.وارد تب محصولات اختیاری شوید.</p><p>4.روی افزودن سطر کلیک کرده و محصولات مد نظر را اضافه کنید.</p><p>هنگام استفاده از این قالب، محصولات اختیاری درج خواهند شد و قبل از ارسال به مشتری قابل ویرایش یا حذف هستند.</p><p><strong>نکته بازاریابی</strong></p><p>برای موفقیت بیشتر توصیه می‌شود محصولاتی پیشنهاد دهید که مشتری را ترغیب به خرید نسخه ارتقا یافته یا تکمیل‌شده محصول کند.</p><p>مثال: اگر مشتری صندلی چوبی سفارش داده است، می‌توانید ضمانت‌نامه یا نسخه صندلی چرمی را به عنوان محصول اختیاری معرفی کنید.</p><p><strong>چاپ و مشاهده پیش‌فاکتور</strong></p><p>پس از تکمیل پیش‌فاکتور می‌توانید از منوی بالای فرم، گزینه <strong>چاپ پیش‌فاکتور</strong> را انتخاب کنید. فایل PDF آماده دانلود خواهد بود و شامل بخش محصولات اختیاری نیز خواهد بود.</p><figure class="image"><img src="https://hub.amootsoft.com/content/editor/76357d76-1a80-47ee-b676-5eab4c47a913image.png.png"></figure>