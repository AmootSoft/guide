<p><span class="text-big" style="color:hsl(0,0%,0%);"><strong>سازماندهی معاملات فروش</strong></span></p><p><span class="text-big" style="color:hsl(0,0%,0%);"><strong>برنامه‌ریزی فعالیت‌ها</strong></span></p><p><span style="color:hsl(0,0%,0%);">با برنامه‌ریزی فعالیت‌ها و ترسیم مسیری دقیق برای اقدامات آینده می‌توانید تا حد زیادی ریسک عدم قطعیت و سردرگمی را کاهش دهید. همچنین به کمک برنامه‌ریزی از انجام فعالیت‌های بی‌فایده پرهیز کرده و احتمال همپوشانی فعالیت‌های تکراری اعضای تیم را کاهش می‌دهید.</span></p><p><span class="text-big" style="color:hsl(0,0%,0%);"><strong>فعالیت‌های برنامه‌ریزی‌شده خود را از کجا ببینم؟</strong></span></p><p><span style="color:hsl(0,0%,0%);">در هر کجای اوج ابری که هستید می‌توانید فعالیت‌های خود را از طریق منوی&nbsp;<i>فعالیت‌ها</i>&nbsp;مدیریت کرده و به آن‌ها دسترسی داشته باشید.</span></p><p>&nbsp;</p><figure class="image"><img src="https://hub.amootsoft.com/content/editor/66dd556e-b86d-4e28-9480-b335d9dbf1d5image.png.png"></figure><p><span class="text-big" style="color:hsl(0,0%,0%);"><strong>برنامه‌ریزی فعالیت‌ها</strong></span></p><p><span style="color:hsl(0,0%,0%);">هم از قسمت کادر پیام‌ها با کلیک بر روی&nbsp;<strong>فعالیت‌ها</strong>&nbsp;و هم از نمای کانبان با کلیک بر روی آیکون&nbsp;<strong>ساعت</strong>&nbsp;می‌توان فعالیت‌ها را برنامه‌ریزی و مدیریت کرد.</span></p><p>&nbsp;</p><figure class="image"><img src="https://hub.amootsoft.com/content/editor/33d3e85c-696e-4f25-b486-9500a19786ccimage.png.png"></figure><p><span class="text-big" style="color:hsl(0,0%,0%);"><strong>تعریف انواع فعالیت‌ها</strong></span></p><p><span style="color:hsl(0,0%,0%);">در حالت پیش‌فرض چند نوع فعالیت در اوج ابری تعریف شده است (تماس، ایمیل، جلسه و غیره)؛ ولی می‌توانید در منوی&nbsp;<strong>تنظیمات ◄ تنظیمات عمومی ◄ انواع فعالیت‌ها</strong>، بخش&nbsp;<strong>بحث و گفتگو</strong>&nbsp;انواع فعالیت‌های جدیدی را نیز تعریف کنید.</span></p><figure class="image"><img src="https://hub.amootsoft.com/content/editor/7b567215-6849-4c49-9dac-d0b19895925eimage.png.png"></figure><p><span style="color:hsl(0,0%,0%);"><strong>&nbsp;نکته</strong></span></p><p><span style="color:hsl(0,0%,0%);">اگر می‌خواهید نوعِ فعالیت جدید را در یکی از تقویم‌های موجود ایجاد کنید، حتماً آن را با یک&nbsp;<i>عمل</i>&nbsp;با مقدار&nbsp;<i>جلسه</i>&nbsp;ایجاد کنید.</span></p><p><span class="text-big" style="color:hsl(0,0%,0%);"><strong>توصیه فعالیت‌‌های بعدی</strong></span></p><p><span style="color:hsl(0,0%,0%);">در اوج ابری می‌توانید با تعریف&nbsp;<strong>فعالیت توصیه شده بعدی</strong>&nbsp;جریانی از فعالیت‌ها را برنامه‌ریزی کنید.</span></p><p><span style="color:hsl(0,0%,0%);">پس از تکمیل و اجرای کاملِ فعالیت مربوطه، گزینه&nbsp;<i>انجام شد و زمان‌بندی بعدی</i>&nbsp;را انتخاب کنید. با این کار، گام‌های بعدی به شما پیشنهاد می‌شوند.</span></p><p>&nbsp;</p><figure class="image"><img src="https://hub.amootsoft.com/content/editor/651dde23-591e-4d61-a4e8-40c26b8ac046image.png.png"></figure><p><span style="color:hsl(0,0%,0%);">&nbsp;</span></p><p><span class="text-big" style="color:hsl(0,0%,0%);"><strong>مدیریت فرصت‌های از دست‌رفته</strong></span></p><p><span style="color:hsl(0,0%,0%);">واضح است که به هنگام کار با فرصت‌ها ممکن است برخی را از دست دهید. شاید بهتر باشد دلایل باخت این فرصت‌ها را رهگیری کرده و یا با استفاده از روش‌های مختلفی که اوج ابری در اختیار شما قرار می‌دهد، در راستای بازیابی آن‌ها در آینده قدم بردارید.</span></p><p><span class="text-big" style="color:hsl(0,0%,0%);"><strong>علامت‌گذاری سرنخ به عنوان باخته (از دست رفته)</strong></span></p><p><span style="color:hsl(0,0%,0%);">برای مشاهده دکمه&nbsp;<strong>باخته</strong>، در داشبورد فرصت‌ها بر روی هر فرصتی که می‌خواهید کلیک نمایید.</span></p><p><span style="color:hsl(0,0%,0%);">سپس یک&nbsp;<i>دلیل باخت</i>&nbsp;تعریف شده را انتخاب کرده و یا از همانجا دلیل جدیدی ایجاد نمایید.</span></p><p>&nbsp;</p><figure class="image"><img src="https://hub.amootsoft.com/content/editor/6002b3f6-1931-498c-a1d2-7df5d2580e3bimage.png.png"></figure><p><span style="color:hsl(0,0%,0%);"><strong>&nbsp;</strong></span></p><p><span class="text-big" style="color:hsl(0,0%,0%);"><strong>مدیریت و تعریف دلایل باخت</strong></span></p><p><span style="color:hsl(0,0%,0%);">در منوی&nbsp;<strong>مدیریت ارتباط با مشتریان (CRM) ◄ پیکربندی ◄ دلایل باخت</strong>&nbsp;می‌توانید&nbsp;<i>دلایل باخت</i>&nbsp;تعریف شده را مشاهده کنید.</span></p><p><span style="color:hsl(0,0%,0%);">در این قسمت می‌توانید دلایل موجود را انتخاب و تغییر نام دهید و یا از همینجا دلیل باخت جدیدی ایجاد کنید.</span></p><p><span style="color:hsl(0,0%,0%);">&nbsp;</span></p><figure class="image"><img src="https://hub.amootsoft.com/content/editor/945cdede-a0cd-44f5-a0ae-4100410fa458image.png.png"></figure><p><span class="text-big" style="color:hsl(0,0%,0%);"><strong>بازیابی فرصت‌های از دست رفته</strong></span></p><p><span style="color:hsl(0,0%,0%);">برای بازیابی فرصت‌های از دست رفته و اجرای عملیات بر روی آن‌ها (ارسال ایمیل، تماس جهت دریافت بازخورد و غیره)، در نوار جستجوی&nbsp;<strong>داشبورد فرصت‌ها</strong>&nbsp;فیلتر&nbsp;<i>باخته</i>&nbsp;را انتخاب کنید.</span></p><p>&nbsp;</p><figure class="image"><img src="https://hub.amootsoft.com/content/editor/0ca7319e-07e0-470e-9590-7ef7a3eb895cimage.png.png"></figure><p><span style="color:hsl(0,0%,0%);">در این حالت تمام فرصت‌های از دست رفته خود را مشاهده خواهید کرد.</span></p><p><span style="color:hsl(0,0%,0%);">اگر می‌خواهید فرصت‌ها را باز هم فیلتر کنید، می‌توانید با&nbsp;<strong>افزودن فیلتر سفارشی</strong>&nbsp;برای&nbsp;<i>دلیل باخت</i>&nbsp;هم فیلتر اضافه کنید.</span></p><p><span style="color:hsl(0,0%,0%);">برای مثال،&nbsp;<i>بسیار گران</i>.</span></p><figure class="image"><img src="https://hub.amootsoft.com/content/editor/6ff58811-22f1-4b49-aa32-290ee12fb7f2image.png.png"></figure><p><span style="color:hsl(0,0%,0%);">&nbsp;</span></p><p><span class="text-big" style="color:hsl(0,0%,0%);"><strong>بازگردانی فرصت‌های از دست رفته</strong></span></p><p><span style="color:hsl(0,0%,0%);">از نمای کانبان و بعد از اعمال فیلتر(ها)، طبق معمول می‌توانید هر فرصتی را که می‌خواهید انتخاب کنید. اگر فرصتی از قبل بایگانی شده است، می‌توانید با کلیک بر روی دکمه&nbsp;<strong>بازگردانی</strong>&nbsp;آن را بازگردانی کنید.</span></p><p>&nbsp;</p><figure class="image"><img src="https://hub.amootsoft.com/content/editor/14b70fce-96e5-449a-8d06-a6fcb0a626a8image.png.png"></figure><p>&nbsp;</p><p><span style="color:hsl(0,0%,0%);">برای اینکه بتوانید فرصت‌های مشخصی را به صورت گروهی برای بازگردانی انتخاب کنید، باید نمای خود را به حالت لیست تغییر دهید.</span></p><p>&nbsp;</p><figure class="image"><img src="https://hub.amootsoft.com/content/editor/f61e7382-c621-44ba-b5d5-0db6fa18266bimage.png.png"></figure><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">پس هر تعداد و یا تمام فرصت‌ها را انتخاب کرده و با کلیک بر دکمه عمل، عمل‌هایی که می‌خواهید بر روی آن‌ها انجام شوند را انتخاب کنید (بایگانی یا خروج از بایگانی).</span></p><p><span class="text-big" style="color:hsl(0,0%,0%);"><strong>تیم‌های فروش چندگانه</strong></span></p><p><span style="color:hsl(0,0%,0%);">برای مدیریت چند تیم فروش، دپارتمان، یا کانال، بطوریکه هرکدام دارای فرآیند‌های فروش منحصر به فرد خود باشند، از ویژگیِ&nbsp;<i>تیم‌های فروش</i>&nbsp;استفاده کنید.</span></p><p><span class="text-big" style="color:hsl(0,0%,0%);"><strong>ایجاد تیم فروش جدید</strong></span></p><p><span style="color:hsl(0,0%,0%);">برای ایجاد تیم فروش جدید به منوی&nbsp;<strong>مدیریت ارتباط با مشتریان (CRM) ◄ پیکربندی ◄ تیم‌های فروش</strong>&nbsp;وارد شده و سپس بر روی دکمه&nbsp;<strong>جدید</strong>&nbsp;کلیک نمایید.</span></p><p><span style="color:hsl(0,0%,0%);">در صفحه مربوط به ایجاد تیم فروش جدید، یک&nbsp;<strong>ایمیل مستعار</strong>&nbsp;تنظیم نمایید تا هرگاه پیامی به آن آدرس ایمیل ارسال می‌شود، به صورت خودکار یک سرنخ یا فرصت برای آن تیم ایجاد شود. همچنین می‌توانید در فیلد&nbsp;<strong>پذیرش ایمیل از</strong>، پذیرش ایمیل از&nbsp;<strong>همگان</strong>،&nbsp;<strong>طرف‌های همکار تأیید شده</strong>،&nbsp;<strong>فقط دنبال‌کنندگان</strong>، یا&nbsp;<strong>کارمندان تأییدشده</strong>&nbsp;را انتخاب نمایید.</span></p><p><span style="color:hsl(0,0%,0%);">اگر این تیم دارای هدف درآمد ماهانه مشخصی است، می‌توانید یک&nbsp;<strong>هدف صدور فاکتور</strong>&nbsp;برای این تیم تنظیم کنید. برای تخصیص سرنخ‌ها یا فرصت‌ها به این تیم فروش بر اساس فیلترهای مشخص، از جمله کشور، زبان یا کمپین یک&nbsp;<strong>دامنه</strong>&nbsp;تنظیم نمایید (برای فعال شدن این فیلد، باید گزینه&nbsp;<strong>تخصیص بر اساس قانون</strong>&nbsp;در تنظیمات برنامه CRM فعال شده و تیم ایجاد شده ذخیره شده باشد).</span></p><p>&nbsp;</p><figure class="image"><img src="https://hub.amootsoft.com/content/editor/b7f2b426-f104-43b4-aa2b-8d73562ffe25image.png.png"></figure><p><span style="color:hsl(0,0%,0%);"><strong>&nbsp;</strong></span></p><p><span class="text-big" style="color:hsl(0,0%,0%);"><strong>افزودن اعضاء به تیم فروش</strong></span></p><p><span style="color:hsl(0,0%,0%);">برای اضافه کردن اعضای تیم، به هنگام ویرایش برگه پیکربندی تیم فروش، در تب&nbsp;<strong>اعضاء</strong>&nbsp;بر روی&nbsp;<strong>افزودن</strong>&nbsp;کلیک نمایید. از منوی بازشونده فروشنده‌ای را انتخاب کرده و یا فروشنده جدیدی ایجاد کنید. حداکثر تعداد سرنخ‌هایی که در بازه زمانی 30 روزه می‌توان به این شخص تخصیص داد را انتخاب کنید تا از عدم زیاده‌کاری کارمند جلوگیری شود.</span></p><p>&nbsp;</p><figure class="image"><img src="https://hub.amootsoft.com/content/editor/8d570dc0-a648-4a7c-9ba4-d86891468399image.png.png"></figure><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">یک شخص را می‌توان به عنوان&nbsp;<strong>عضو تیم</strong>&nbsp;یا&nbsp;<strong>رهبر تیم</strong>&nbsp;به چند تیم اضافه کرد. این کار به آن‌ها اجازه می‌دهد به تمام فرصت‌های مورد نیازشان دسترسی داشته باشند.</span></p><p><span class="text-big" style="color:hsl(0,0%,0%);"><strong>داشبورد تیم فروش</strong></span></p><p><span style="color:hsl(0,0%,0%);">برای مشاهده داشبورد تیم فروش به منوی&nbsp;<strong>مدیریت ارتباط با مشتریان (CRM) ◄ فروش ◄ تیم‌ها</strong>&nbsp;وارد شوید. در این داشبورد هر کاربر می‌تواند تیم‌هایی که عضو آن است را به شکل کاشی‌وار مشاهده کند.</span></p><p><span style="color:hsl(0,0%,0%);">هر کاشی نمایی از فرصت‌های باز، پیش‌فاکتورها، سفارش‌های فروش، و درآمد مورد انتظار آن تیم را نمایش می‌دهد. همچنین یک نمودار میله‌ای از فرصت‌های جدید هر هفته و نمودار پیشرفت فاکتورهای صادره نیز نمایش داده می‌شود.</span></p><p>&nbsp;</p><figure class="image"><img src="https://hub.amootsoft.com/content/editor/2c3f6d90-7665-42cb-b388-7e3bf364a317image.png.png"></figure><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">برای مشاهده منوی راهنما در گوشه کاشی بر روی سه نقطه کلیک کنید. در این منو نمایی سریع از اسناد یا گزارش‌ها نمایش داده شده و امکان ایجاد پیش‌فاکتورها یا فرصت‌های جدید، انتخاب رنگ برای تیم، و یا دسترسی به برگه پیکربندی تیم در آن تعبیه شده است.</span></p><p>&nbsp;</p><figure class="image"><img src="https://hub.amootsoft.com/content/editor/2002441c-94b1-4050-b946-fec17d163a0dimage.png.png"></figure><p><span style="color:hsl(0,0%,0%);">برای ورود مستقیم به داشبورد فرصت‌های هر تیم، بر روی دکمه&nbsp;<strong>فرصت‌ها</strong>&nbsp;کلیک کنید.</span></p><p><span class="text-big" style="color:hsl(0,0%,0%);"><strong>تبدیل سرنخ به فرصت</strong></span></p><p><span style="color:hsl(0,0%,0%);">یکی دیگر از ویژگی‌های اوج ابری این است که به جای فرصت، سرنخ ایجاد کند. با این ویژگی می‌توانید قبل از اینکه&nbsp;<i>سرنخ</i>&nbsp;به&nbsp;<i>فرصت</i>&nbsp;تبدیل شود، یک گام تأیید صلاحیت به سیستم اضافه کنید و آن را به فرد درستی محول کنید.</span></p><p><span style="color:hsl(0,0%,0%);">این ویژگی را می‌توان در تنظیمات مدیریت ارتباط با مشتریان (CRM) فعال و به صورت خودکار به تمام کانال‌های فروش اعمال کرد. البته می‌توانید با استفاده از فرم پیکربندی نیز این ویژگی را به کانال‌های مشخص و دلخواه خود اعمال نمایید.</span></p><p><span class="text-big" style="color:hsl(0,0%,0%);"><strong>پیکربندی</strong></span></p><p><span style="color:hsl(0,0%,0%);">برای کار با این ویژگی وارد منوی&nbsp;<strong>مدیریت ارتباط با مشتریان (CRM) ◄ پیکربندی ◄ تنظیمات</strong>&nbsp;شده و در تب CRM ویژگی&nbsp;<i>سرنخ‌ها</i>&nbsp;را فعال نمایید.</span></p><p>&nbsp;</p><figure class="image"><img src="https://hub.amootsoft.com/content/editor/41a8ace5-7214-4c47-84fe-a5ae729e13d3image.png.png"></figure><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">هم‌اکنون یک منوی جدید با عنوان&nbsp;<strong>سرنخ‌ها</strong>&nbsp;به نوار بالایی برنامه&nbsp;<strong>مدیریت ارتباط با مشتریان (CRM)</strong>&nbsp;اضافه می‌شود که تمام سرنخ‌ها را یکجا جمع کرده است.</span></p><p>&nbsp;</p><figure class="image"><img src="https://hub.amootsoft.com/content/editor/e11cb39d-efa7-40d1-a5df-b02221c09208image.png.png"></figure><p><span style="color:hsl(0,0%,0%);">&nbsp;</span></p><p><span class="text-big" style="color:hsl(0,0%,0%);"><strong>تبدیل سرنخ به فرصت</strong></span></p><p><span style="color:hsl(0,0%,0%);">در این منو، پس از کلیک بر روی یکی از&nbsp;<i>سرنخ‌ها</i>&nbsp;می‌توانید آن را به&nbsp;<i>فرصت</i>&nbsp;تبدیل کنید. همچنین در این برگه می‌توانید در خصوص اینکه آیا این فرصت باید به همان کانال یا شخص تخصیص یابد، و یا مشتری جدیدی ایجاد شود، تصمیم گیری کنید.</span></p><p>&nbsp;</p><figure class="image"><img src="https://hub.amootsoft.com/content/editor/c97bfc6c-827f-4c36-8a28-4f034192c043image.png.png"></figure><p><span style="color:hsl(0,0%,0%);">اگر از قبل با آن مشتری دارای یک فرصت بوده باشید، اوج ابری به صورت خودکار امکان ادغام با آن را توصیه می‌کند. همچنین، در این صفحه می‌توانید به صورت خودکار این فرصت را به یکی از مشتریان قبلی (در صورت موجود بودن) پیوند دهید.</span></p><p><span class="text-big" style="color:hsl(0,0%,0%);"><strong>ادغام فرصت‌ها</strong></span></p><p><span style="color:hsl(0,0%,0%);">در صورت یکسان بودن آدرس‌های ایمیل، به صورت خودکار ادغام آن‌ها توصیه می‌شود. هنگام ادغام فرصت‌ها، اطلاعات در داخل فرصتی ادغام می‌شود که اول از همه ایجاد شده است، و اولویت بر روی اطلاعاتی است که در اولین فرصت ایجاد شده است.</span></p><p><span style="color:hsl(0,0%,0%);"><strong>هیچ اطلاعاتی از بین نمی‌رود</strong>: برای دسترسی راحت‌تر، داده‌های دریافتی از فرصتِ دیگر در کادر پیام و فیلدهای اطلاعاتی نیز ثبت می‌شوند.</span></p><p><span style="color:hsl(0,0%,0%);">در صورتی که اطلاعات تکراری مشاهده کردید می‌توانید فرصت‌ها یا سرنخ‌ها را خودتان بدون نیاز به توصیه سیستم ادغام کنید.</span></p><p><span style="color:hsl(0,0%,0%);">به این منظور، با استفاده از نمای لیست، فرصت‌ها (یا سرنخ‌هایی) که می‌خواهید ادغام شوند را انتخاب کنید. سپس با فعال شدن دکمه&nbsp;<strong>عمل</strong>&nbsp;می‌توانید گزینه ادغام را انتخاب نمایید.</span></p><figure class="image"><img src="https://hub.amootsoft.com/content/editor/eb4ebd03-a7dd-4a4f-8b27-468fed5cc4a2image.png.png"></figure><p><span style="color:hsl(0,0%,0%);"><strong>&nbsp;</strong></span></p><p><span class="text-big" style="color:hsl(0,0%,0%);"><strong>تولید سرنخ و فرصت</strong></span></p><p><span style="color:hsl(0,0%,0%);">اوج ابری دو روش کلی برای تولید سرنخ فراهم کرده است: استفاده از ایمیل‌های مستعار و یا فرم‌های تماس در وب‌سایت. هرگاه شخصی به ایمیل مستعار «تیم فروش» پیامی ارسال کرده و یا در وب‌سایت فرمی را تکمیل می‌کند، به صورت خودکار در سیستم&nbsp;<strong>مدیریت ارتباط با مشتریان (CRM)</strong>&nbsp;سرنخ ایجاد می‌شود.</span></p><p><span class="text-big" style="color:hsl(0,0%,0%);"><strong>پیکربندی ایمیل‌های مستعار</strong></span></p><p><span style="color:hsl(0,0%,0%);">هر تیم فروش می‌تواند با استفاده از ایمیل مستعار خود سرنخ و فرصت ایجاد کند. با این قابلیت، با هر ایمیلی که به ایمیل مستعار آن تیم فروش ارسال می‌گردد، به صورت خودکار در&nbsp;<strong>داشبورد فرصت‌های</strong>&nbsp;آن تیم یک سرنخ (با فعال بودن ویژگی سرنخ در تنظیمات) یا یک فرصت ایجاد می‌شود. با منوی&nbsp;<strong>مدیریت ارتباط با مشتریان (CRM) ◄ پیکربندی ◄ تیم‌های فروش</strong>&nbsp;می‌توانید به ازای هر تیم فروش یک ایمیل مستعار ایجاد نمایید. البته توجه داشته باشید که برای فعال شدن این ویژگی، ابتدا باید در تنظیمات عمومی تیک گزینه&nbsp;<strong>سرورهای ایمیل سفارشی</strong>&nbsp;را فعال کرده و یک دامنه تعریف کنید.</span></p><p><span style="color:hsl(0,0%,0%);">&nbsp;</span></p><p>&nbsp;</p>