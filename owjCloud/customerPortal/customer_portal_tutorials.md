<p><span class="text-big" style="color:hsl(0,0%,0%);"><strong>شروع به کار با سامانه پشتیبانی</strong></span></p><p style="text-align:justify;"><span style="color:hsl(0,0%,0%);"><strong>سامانه پشتیبانی</strong>&nbsp;یک برنامه برای پشتیبانی از مشتری بر مبنای تیکت است. از طریق این سیستم تیم‌ها می‌توانند مشکلات مشتری را در داشبورد فرصت‌ها رهگیری، اولویت‌بندی و برطرف کنند و در مراحل سفارشی‌سازی‌شده‌ای آن‌ها سازمان‌دهی کنند. در یک داشبورد می‌توان چند تیم را پیکربندی و مدیریت کرد.</span></p><p><span class="text-big" style="color:hsl(0,0%,0%);"><strong>ایجاد تیم‌های پشتیبانی</strong></span></p><p><span style="color:hsl(0,0%,0%);">ایجاد چند تیم پشتیبانی اجازه می‌دهد تیکت‌ها بر اساس مکان و یا نوع پشتیبانی گروه‌بندی شوند.</span></p><p><span style="color:hsl(0,0%,0%);">برای نمایش یا مشاهده تیم‌های&nbsp;<strong>سامانه پشتیبانی</strong>&nbsp;وارد منوی&nbsp;<strong>سامانه پشتیبانی ◄ پیکربندی ◄ تیم‌ها</strong>&nbsp;شوید. برای ایجاد تیم جدید در گوشه بالا و راست داشبورد دکمه&nbsp;<strong>جدید</strong>&nbsp;را بزنید. در این قسمت می‌توانید نام تیم جدید را وارد کرده و طبق بخش‌های زیر اطلاعات باقی فیلدها را وارد کنید.</span></p><p>&nbsp;</p><p><span style="color:hsl(0,0%,0%);">&nbsp;</span></p><figure class="image image_resized" style="width:72.99%;"><img src="https://hub.amootsoft.com/content/editor/db468987-7365-4e59-acef-31eced57265fimage.png.png"></figure><p><span style="color:hsl(0,0%,0%);"><strong>&nbsp;</strong></span></p><p><span class="text-big" style="color:hsl(0,0%,0%);"><strong>تخصیص و قابلیت مشاهده</strong></span></p><p style="text-align:justify;"><span style="color:hsl(0,0%,0%);">مشخص کنید که تیم برای چه کسانی قابل مشاهده خواهد بود</span></p><p style="text-align:justify;"><span style="color:hsl(0,0%,0%);">در بخش&nbsp;<strong>قابلیت مشاهده</strong>&nbsp;مشخص کنید چه کسی این تیم و تیکت‌های مربوطه آن را مشاهده می‌کند.</span></p><p style="text-align:justify;"><span style="color:hsl(0,0%,0%);"><strong>کاربران داخلی دعوت‌شده</strong>&nbsp;به تیم و تیکت‌هایی که دنبال می‌کنند دسترسی دارند. این گزینه را می‌توان در هر تیکت نیز تغییر داد.</span></p><p style="text-align:justify;"><span style="color:hsl(0,0%,0%);"><strong>همه کاربران داخلی</strong>&nbsp;به تیم و تمام تیکت‌های آن دسترسی دارند، بدون اینکه دنبال کننده آن باشند.</span></p><p style="text-align:justify;"><span style="color:hsl(0,0%,0%);"><strong>کاربران پورتال دعوت‌شده و تمام کاربران داخلی</strong>&nbsp;بدون دنبال کردن به تیم دسترسی دارند. کاربران پورتال تنها می‌توانند به تیکت‌هایی دسترسی داشته باشند که آن‌ها را دنبال می‌کنند.</span></p><p><span style="color:hsl(0,0%,0%);"><strong>&nbsp;مثال</strong></span></p><p style="text-align:justify;"><span style="color:hsl(0,0%,0%);">تیم&nbsp;پشتیبانی&nbsp;مشتری&nbsp;به مسائل عمومی مربوط به مشکلات محصول پرداخت می‌کنند و تنظیمات نمایش آن در حالت&nbsp;<strong>کاربران پورتال دعوت‌شده و تمام کاربران داخلی</strong>&nbsp;خواهد بود. در مقابل، تیم&nbsp;خدمات&nbsp;مالی&nbsp;که به تیکت‌های مربوط به حسابداری یا اطلاعات مالیاتی رسیدگی می‌کند تنها باید حالت نمایش&nbsp;<strong>کاربران دعوت‌شده داخلی</strong>&nbsp;را داشته باشد.</span></p><p><span class="text-big" style="color:hsl(0,0%,0%);"><strong>تخصیص خودکار تیکت‌های جدید</strong></span></p><p><span style="color:hsl(0,0%,0%);">تیکت‌ها باید به هنگام دریافت به عضوی از تیم پشتیبانی محول شوند. این کار را می‌توان به صورت دستی در هر تیکت و یا به روش&nbsp;<strong>تخصیص خودکار</strong>&nbsp;انجام داد. برای فعال شدن ویژگی برای این تیم تیک گزینه&nbsp;<strong>تخصیص خودکار</strong>&nbsp;را فعال نمایید.</span></p><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">&nbsp;</span></p><figure class="image"><img src="https://hub.amootsoft.com/content/editor/c14ecefe-3698-45ae-bbf5-4b86225b5e60image.png.png"></figure><p>&nbsp;</p><p><span style="color:hsl(0,0%,0%);">&nbsp;یکی از روش‌های تخصیص زیر را بر اساس نحوه تقسیم بار کاری در تیم انتخاب نمایید:</span></p><p style="text-align:justify;"><span style="color:hsl(0,0%,0%);"><strong>با گزینه&nbsp;به هر کاربر به تعداد مساوی تیکت محول شده است، تیکت‌ها به صورت برابر به اعضای تیم تخصیص داده می‌شوند.</strong></span></p><p style="text-align:justify;"><span style="color:hsl(0,0%,0%);">این گزینه بر اساس تعداد کل تیکت‌ها کار می‌کند، صرف نظر از تعداد تیکت‌های باز یا بسته‌ای که در حال حاضر به آن‌ها محول شده است.</span></p><p style="text-align:justify;"><span style="color:hsl(0,0%,0%);"><strong>با گزینه&nbsp;هر کاربر دارای تعداد مساوی تیکت باز است&nbsp;تیکت‌ها را بر اساس تعداد تیکت‌های بازی که به اعضا تخصیص داده شده است تخصیص می‌دهد.</strong></span></p><p style="text-align:justify;"><span style="color:hsl(0,0%,0%);">این گزینه برای محول کردن خودکار بار کاریِ سنگین به افراد دارای عملکرد بالا انجام می‌شود که معمولاً تیکت‌ها را زودتر می‌بندند.</span></p><p style="text-align:justify;"><span style="color:hsl(0,0%,0%);">در نهایت،&nbsp;<strong>اعضای تیمی</strong>&nbsp;که تیکت به آن‌ها محول می‌شود را انتخاب کنید. برای شامل کردن تمام کارمندانِ دارای وظایف و حقوق دسترسی صحیح در تنظیمات حساب کاربری، این فیلد را خالی بگذارید.</span></p><p style="text-align:justify;"><span style="color:hsl(0,0%,0%);"><strong>&nbsp;توجه</strong></span></p><p style="text-align:justify;"><span style="color:hsl(0,0%,0%);">اگر در برنامه&nbsp;<strong>مرخصی</strong>&nbsp;یکی از کارمندان مرخصی زمان‌بندی کرده باشد، در آن بازه زمانی تیکت به آن‌ها تخصیص داده نمی‌شود. اگر هیچ کارمندی در دسترس نباشد، سیستم تا زمانی که موردی پیدا کند به جستجو و بررسی ادامه می‌دهد.</span></p><p><span class="text-big" style="color:hsl(0,0%,0%);"><strong>ایجاد یا ویرایش مراحل کانبان</strong></span></p><p style="text-align:justify;"><span style="color:hsl(0,0%,0%);">برای سازمان‌دهی به داشبورد و رهگیری روند تیکت‌ها از&nbsp;<strong>مراحل</strong>&nbsp;استفاده می‌شود. مرحله‌ها قابل سفارشی‌سازی بوده و می‌توان با توجه به نیازهای تیم آن‌ها را تغییر نام داد.</span></p><p style="text-align:justify;"><span style="color:hsl(0,0%,0%);">برای نمایش یا اصلاح مراحل&nbsp;<i>سامانه پشتیبانی</i>&nbsp;وارد منوی&nbsp;<strong>سامانه پشتیبانی ◄ پیکربندی ◄ مراحل</strong>&nbsp;شوید.</span></p><p style="text-align:justify;"><span style="color:hsl(0,0%,0%);">برای دسترسی به منوی ویرایش مراحل باید&nbsp;</span><a href="https://www.tashilgostar.com/documentation/16.0/applications/general/developer_mode.html#developer-mode"><span style="color:hsl(0,0%,0%);"><strong>حالت توسعه‌دهنده</strong></span></a><span style="color:hsl(0,0%,0%);">&nbsp;فعال باشد. برای فعال کردن حالت توسعه‌دهنده وارد منوی&nbsp;<strong>تنظیمات ◄ تنظیمات عمومی ◄ ابزارهای توسعه‌دهنده</strong>&nbsp;شوید و گزینه&nbsp;<strong>فعال‌سازی حالت توسعه‌دهنده</strong>&nbsp;را بزنید.</span></p><p style="text-align:justify;"><span style="color:hsl(0,0%,0%);">در نمای لیست، تمام مراحل موجود در سامانه پشتیبانی نمایش داده می‌شوند. این لیست به ترتیب نمایش در داشبورد فرصت‌ها مرتب شده است. برای تغییر ترتیب مراحل، از دکمه‌های فلش در کنار هر ردیف در لیست استفاده کنید.</span></p><p><span style="color:hsl(0,0%,0%);"><strong>&nbsp;نکته</strong></span></p><p><span style="color:hsl(0,0%,0%);">با کشیدن و رها کردن ستون‌ها می‌توانید ترتیب مراحل را تغییر دهید.</span></p><p><span style="color:hsl(0,0%,0%);">&nbsp;</span></p><figure class="image"><img src="https://hub.amootsoft.com/content/editor/7c5c0d1b-4cd9-48b7-bf52-f35e10a2bc87image.png.png"></figure><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">برای ایجاد مرحله جدید، دکمه&nbsp;<strong>جدید</strong>&nbsp;در گوشه راست و بالای داشبورد را بزنید. سپس، یک نام برای مرحله جدید مشخص کرده و توضیحی برای آن وارد کنید (البته توضیح الزامی نیست). سایر فیلدها را بر اساس گام‌های زیر تکمیل کنید.</span></p><p>&nbsp;</p><figure class="image"><img src="https://hub.amootsoft.com/content/editor/657bb936-bf9b-41bf-af15-8f0e21ebd979image.png.png"></figure><p>&nbsp;</p><p>&nbsp;</p><p><span class="text-big" style="color:hsl(0,0%,0%);"><strong>افزودن قالب‌های پیامک و ایمیل به مراحل</strong></span></p><p style="text-align:justify;"><span style="color:hsl(0,0%,0%);">اگر برای مرحله&nbsp;<strong>قالب ایمیل</strong>&nbsp;اضافه شود، هرگاه تیکت در داشبورد سامانه پشتیبانی به آن مرحله رسید، به صورت خودکار ایمیلی به مشتری ارسال می‌شود. همچنین اضافه کردن&nbsp;<strong>قالب پیامک</strong>&nbsp;یک پیام کوتاه به مشتری ارسال می‌کند.</span></p><p style="text-align:justify;"><span style="color:hsl(0,0%,0%);">برای انتخاب یکی از قالب‌های ایمیل موجود، از فیلد&nbsp;<strong>قالب ایمیل</strong>&nbsp;آن را انتخاب کنید. برای ویرایش قالب از کلید فلش در سمت چپ فیلد استفاده کنید.</span></p><p style="text-align:justify;"><span style="color:hsl(0,0%,0%);">برای ایجاد قالب جدید، بر روی فیلد کلیک کرده و عنوان جدیدی برای قالب تایپ کنید. سپس بر روی&nbsp;<strong>ایجاد و ویرایش</strong>&nbsp;کلیک کرده و اطلاعات فرم را تکمیل کنید.</span></p><p style="text-align:justify;"><span style="color:hsl(0,0%,0%);">برای انتخاب، ویرایش و ایجاد&nbsp;<strong>قالب پیام کوتاه</strong>&nbsp;نیز از گام‌های مشابه استفاده کنید.</span></p><p><span class="text-big" style="color:hsl(0,0%,0%);"><strong>توافق نامه سطح خدمات (SLA)</strong></span></p><p><span style="color:hsl(0,0%,0%);">توافق نامه<strong> </strong>سطح خدمات (SLA) سطح خدماتی که مشتری از تأمین‌کننده انتظار دارد را تعریف می‌کند. SLA دارای یک نمودار زمانی است که در آن زمان مورد انتظار برای حصول نتایج مشخص شده و تیم پشتیبانی را بر روی هدف متمرکز نگه می‌دارد.</span></p><p><span style="color:hsl(0,0%,0%);">ایجاد سیاست SLA جدید</span></p><p><span style="color:hsl(0,0%,0%);">برای ایجاد&nbsp;SLA&nbsp;جدید، در منوی&nbsp;<strong>سامانه پشتیبانی ◄ پیکربندی ◄ تیم‌ها</strong>&nbsp;وارد صفحه تیم‌ها شوید و تیمی را انتخاب کنید. به بخش&nbsp;<strong>عملکرد</strong>&nbsp;اسکرول کنید و برای فعال‌سازی این ویژگی برای آن تیم، تیک گزینه&nbsp;<strong>سیاست‌های SLA</strong>&nbsp;را فعال کنید.</span></p><figure class="image"><img src="https://hub.amootsoft.com/content/editor/75fbf4d1-b58a-40b8-a594-69478cc9c1e8image.png.png"></figure><p><span style="color:hsl(0,0%,0%);"><strong>&nbsp;</strong></span></p><p><span style="color:hsl(0,0%,0%);"><strong>&nbsp;توجه</strong></span></p><p><span style="color:hsl(0,0%,0%);">مقداری که در فیلد&nbsp;<strong>ساعت‌های کاری</strong>&nbsp;نمایش داده شده است برای تعیین زمان سررسید سیاست‌های&nbsp;SLA&nbsp;به کار می‌رود. در حالت پیش‌فرض، این مقدار از طریق مقدار مشخص شده در فیلد&nbsp;<strong>ساعت‌های کاری شرکت</strong>&nbsp;در منوی&nbsp;<strong>تنظیمات ◄ کارمندان ◄ سازمان</strong>&nbsp;تعیین می‌شود.</span></p><p><span style="color:hsl(0,0%,0%);">برای ایجاد سیاست جدید، دکمه هوشمند در بالای برگه تنظیمات تیم را فشار داده و یا وارد منوی&nbsp;<strong>سامانه پشتیبانی ◄ پیکربندی ◄ سیاست‌های SLA</strong>&nbsp;شوید و&nbsp;<strong>جدید</strong>&nbsp;را بزنید. با وارد کردن&nbsp;<strong>عنوان</strong>&nbsp;و&nbsp;<strong>توضیح</strong>&nbsp;برای سیاست جدید شروع کرده و سپس با استفاده از مراحل زیر فرم را تکمیل کنید.</span></p><p><span class="text-big" style="color:hsl(0,0%,0%);"><strong>تعیین معیارهای سیاست SLA</strong></span></p><p><span style="color:hsl(0,0%,0%);">بخش&nbsp;<strong>معیارها</strong>&nbsp;برای شناسایی تیکت‌هایی استفاده می‌شود که این سیاست به آن اعمال خواهد شد. برای تنظیم معیارهای انتخاب فیلدهای زیر را تنظیم کنید:</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>تیم</strong>: هر سیاست را فقط می‌توان به یک تیم اعمال کرد.&nbsp;<i>این فیلد الزامی است.</i></span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>اولویت</strong>: سطح اولویت تیکت با انتخاب تعداد ستاره‌ها مشخص می‌شود که در نمای کارت کانبان و یا خود تیکت قابل مشاهده است.&nbsp;SLA&nbsp;تنها زمانی اعمال می‌شود که سطح اولویت در نمای کانبان بر روی تیکت به روز شود تا با معیار&nbsp;SLA&nbsp;مطابقت داشته باشد. اگر در این فیلد انتخابی انجام نشده باشد، سیاست تنها به تیکت‌هایی قابل اعمال خود بود که به شکل (بدون ستاره) یا با&nbsp;اولولیت&nbsp;پایین&nbsp;علامت‌گذاری شده باشند.</span></p><p><span style="color:hsl(0,0%,0%);"><strong>انواع</strong>: با توجه به نوع تیکت، برای مثال «مشتری سوالی دارد و با پاسخ کوتاهی می‌توان آن را برطرف کرد»، یا وقتی که مشتری «مشکلی دارد که نیازمند بررسی بیشتر است» می‌توان از گزینه انواع تیکت استفاده کرد. در این فیلد می‌توان انواع تیکت‌های مختلفی را انتخاب کرد. اگر انتخابی انجام نشود این سیاست به تمام انواع تیکت‌ها اعمال می‌شود.</span></p><p><span style="color:hsl(0,0%,0%);"><strong>برچسب‌ها</strong>: برچسب‌ها برای نشان دادن خلاصه موضوع تیکت به کار برده می‌شوند. چند برچسب را می‌توان به یک تیکت اعمال کرد.</span></p><p><span style="color:hsl(0,0%,0%);"><strong>مشتریان</strong>: در این فیلد می‌توان مخاطب‌ها یا شرکت‌های خاصی را انتخاب کرد.</span></p><p><span style="color:hsl(0,0%,0%);"><strong>آیتم‌های سفارش فروش</strong>: این فیلد تنها زمانی در دسترس است که برنامه&nbsp;<i>برگه ساعات کارکرد</i>&nbsp;فعال شده باشد. این امکان اجازه می‌دهد تیکت مستقیماً به آیتم مشخصی در سفارش فروش پیوند بخورد، که در تیکت و در فیلد&nbsp;<strong>آیتم سفارش فروش</strong>&nbsp;مشخص شده است.</span></p><p><span style="color:hsl(0,0%,0%);"><strong>&nbsp;توجه</strong></span></p><p><span style="color:hsl(0,0%,0%);">مگر در صورتی که خلاف آن عنوان شده باشد، در هر فیلد می‌توان انتخاب‌های مختلفی داشت (برای مثال چند&nbsp;<strong>برچسب</strong>&nbsp;را می‌توان در سیاست قرار داد، ولی تنها یک سطح&nbsp;<strong>اولویت</strong>&nbsp;را می‌توان مشخص کرد)</span></p><p><span style="color:hsl(0,0%,0%);">&nbsp;</span></p><figure class="image"><img src="https://hub.amootsoft.com/content/editor/0fc21278-754d-4179-9ed7-91ac3c10363bimage.png.png"></figure><p>&nbsp;</p><p><span class="text-big" style="color:hsl(0,0%,0%);"><strong>تعیین هدف برای سیاست SLA</strong></span></p><p style="text-align:justify;"><span style="color:hsl(0,0%,0%);"><strong>هدف</strong>&nbsp;در واقع مرحله‌ای است که تیکت برای تحقق سیاست&nbsp;SLA&nbsp;باید به آن برسد، و زمان تخصیص یافته برای دسترسی به آن مرحله را مشخص می‌کند. هر مرحله‌ای که به تیم تخصیص یافته باشد را می‌توان در فیلد&nbsp;<strong>مرحله هدف</strong>&nbsp;مشخص کرد. زمان صرف شده در مراحلی که در بخش&nbsp;<strong>به استثنای مراحل</strong>&nbsp;انتخاب شده‌اند در محاسبه سررسید&nbsp;SLA&nbsp;به کار برده نمی‌شود.</span></p><p><span style="color:hsl(0,0%,0%);">تحقق سررسیدهای SLA</span></p><p><span style="color:hsl(0,0%,0%);">پس از اینکه مشخص شد تیکت با معیارهای یک سیاست&nbsp;SLA&nbsp;مطابقت دارد، یک زمان سررسید محاسبه می‌شود. موعد سررسید بر اساس تاریخ ایجاد تیکت و ساعات کاری مورد هدف محاسبه می‌شود. این سررسید به تیکت اضافه شده و یک برچسب سفید برای نشان دادن اعمال&nbsp;SLA&nbsp;نشان داده می‌شود.</span></p><p>&nbsp;</p><figure class="image"><img src="https://hub.amootsoft.com/content/editor/68955d8f-0b7d-4b12-8735-ddef1618b407image.png.png"></figure><p><span style="color:hsl(0,0%,0%);"><strong>&nbsp;</strong></span></p><p style="text-align:justify;"><span style="color:hsl(0,0%,0%);">پس از اینکه تیکت با یک سیاست&nbsp;SLA&nbsp;تحقق یافت، برچسب&nbsp;SLA&nbsp;سبز می‌شود، و فیلد&nbsp;<strong>سررسید</strong>&nbsp;از نما ناپدید می‌شود.</span></p><p style="text-align:justify;"><span style="color:hsl(0,0%,0%);">اگر موعد سررسید برای&nbsp;SLA&nbsp;سپری شود و تیکت به&nbsp;<strong>مرحله هدف</strong>&nbsp;نرسد، تگ&nbsp;SLA&nbsp;قرمز می‌شود. پس از شکست تحقق&nbsp;SLA&nbsp;برچسب قرمز بر روی تیکت باقی می‌ماند، حتی اگر تیکت به&nbsp;<strong>مرحله هدف</strong>&nbsp;منتقل شده باشد.</span></p><p><span class="text-big" style="color:hsl(0,0%,0%);"><strong>تحلیل عملکرد SLA</strong></span></p><p><span style="color:hsl(0,0%,0%);">گزارش&nbsp;<strong>تحلیل وضعیت SLA</strong>&nbsp;سرعت تحقق&nbsp;SLA&nbsp;را رهگیری می‌کند، و نرخ موفقیت تک تک سیاست‌ها را نشان می‌دهد. با ورود به منوی&nbsp;<strong>سامانه پشتیبانی ◄ گزارش ◄ تحلیل وضعیت SLA</strong>&nbsp;به گزارش و نمای پیوت مربوطه وارد شوید.</span></p><p><span class="text-big" style="color:hsl(0,0%,0%);"><strong>استفاده از نمای پیوت</strong></span></p><p><span style="color:hsl(0,0%,0%);">در حالت پیش‌فرض گزارش به حالت&nbsp;<strong>پیوت</strong>&nbsp;نمایش داده می‌شود، و طوری فیلتر شده است که تعداد SLAهای شکست‌خورده و نرخ شکست در 30 روز اخیر را نشان دهد که به صورت تیمی گروه‌بندی شده‌اند.</span></p><figure class="image"><img src="https://hub.amootsoft.com/content/editor/b38dbb3d-720e-4720-9163-afdd257aa5d7image.png.png"></figure><p><span style="color:hsl(0,0%,0%);">&nbsp;</span></p><p style="text-align:justify;"><span style="color:hsl(0,0%,0%);">برای اضافه کردن تعداد SLAهای منتقل شده و یا در جریان، بر روی دکمه&nbsp;<strong>معیارها</strong>&nbsp;کلیک کرده و در منوی کشویی معیارهای گزارش را مشاهده کنید. از این لیست، گزینه‌های موجود را بر اساس معیارهای ترجیحی انتخاب کنید. هرگاه معیاری انتخاب شده باشد، در منوی کشویی شمولیت آن معیار با آیکون تیک مشخص شود، و یک ستون جدید در جدول پیوت پدیدار می‌شود که محاسبات مربوطه را نشان دهد.</span></p><p style="text-align:justify;"><span style="color:hsl(0,0%,0%);">برای اضافه کردن گروه جدیدی به سطر یا ستون، دکمه&nbsp;<strong>+</strong>&nbsp;کنار ستون&nbsp;<strong>کل</strong>&nbsp;کلیک کرده و یکی از گروه‌ها را انتخاب نمایید. برای حذف هر گروه، دکمه&nbsp;<strong>-</strong>&nbsp;را بزنید و آن را از انتخاب خارج کنید.</span></p><p><span class="text-big" style="color:hsl(0,0%,0%);"><strong>استفاده از نمای نمودار</strong></span></p><p><span style="color:hsl(0,0%,0%);">گزارش&nbsp;<strong>تحلیل وضعیت</strong>&nbsp;را می‌توان همچنین به شکل نمودار&nbsp;<strong>میله‌ای</strong>،&nbsp;<strong>خطی</strong>، یا&nbsp;<strong>دایره‌ای</strong>&nbsp;نیز مشاهده کرد. با انتخاب آیکون مربوطه در قسمت بالای نمودار آیکون مناسب را انتخاب کنید.</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; نمودار میله‌ای</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; نمودار خطی</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; نمودار دایره‌ای</span></p><figure class="image"><img src="https://hub.amootsoft.com/content/editor/9e2bb7c9-198b-494f-995f-1d6909f5aeebimage.png.png"></figure><p><span style="color:hsl(0,0%,0%);"><strong>&nbsp;نکته</strong></span></p><p><span style="color:hsl(0,0%,0%);">هم&nbsp;<strong>نمودار میله‌ای</strong>&nbsp;و هم&nbsp;<strong>نمودار خطی</strong>&nbsp;را می‌توان به شکل&nbsp;<strong>توده‌ای</strong>&nbsp;مشاهده کرد. این کار باعث می‌شود دو یا چند گروه بر روی همدیگر نمایش داده شوند نه در کنار هم، که مقایسه داده را آسان‌تر می‌کند.</span></p><p><span style="color:hsl(0,0%,0%);"><strong>استفاده از نمای کوهورت</strong></span></p><p><span style="color:hsl(0,0%,0%);">نمای&nbsp;<strong>کوهورت</strong>&nbsp;برای رهگیری تغییرات داده در مدت زمان مشخص استفاده می‌شود. برای نمایش گزارش&nbsp;<strong>تحلیل وضعیت</strong>&nbsp;در نمای&nbsp;<strong>کوهورت</strong>، آیکون مربوطه را در گوشه بالا و چپ بالای نمودار کلیک کنید.</span></p><p><span class="text-big" style="color:hsl(0,0%,0%);"><strong>آغاز دریافت تیکت‌ها</strong></span></p><p><span style="color:hsl(0,0%,0%);">برنامه&nbsp;<strong>سامانه پشتیبانی</strong>&nbsp;اوج ابری کانال‌های مختلفی را برای ارسال درخواست کمک مشتریان فراهم می‌کند، از جمله ایمیل، گفتگوی آنلاین، و فرم تماس در وب‌سایت. انواع گزینه‌های مختلف موجود به مشتریان اجازه می‌دهد فرصت‌های مختلفی برای دریافت سریع پشتیبانی داشته باشند و در عین حال تیم پشتیبانی نیز بتواند تیکت‌های پشتیبانی دریافتی از کانل‌های مختلف را در یک مکان مرکزی مدیریت کند.</span></p><p><span class="text-big" style="color:hsl(0,0%,0%);"><strong>فعال‌سازی گزینه‌های کانال برای ارسال تیکت</strong></span></p><p><span style="color:hsl(0,0%,0%);">وارد منوی&nbsp;<strong>سامانه پشتیبانی ◄ پیکربندی ◄ تیم‌ها</strong>&nbsp;شده و یکی از تیم‌های موجود را انتخاب کنید. و یا برای&nbsp;</span><a href="https://www.tashilgostar.com/documentation/16.0/applications/services/helpdesk/overview/getting_started.html"><span style="color:hsl(0,0%,0%);"><strong>ایجاد تیم جدید</strong></span></a><span style="color:hsl(0,0%,0%);">&nbsp;بر روی&nbsp;<strong>جدید</strong>&nbsp;کلیک کنید.</span></p><p><span style="color:hsl(0,0%,0%);">در تنظیمات تیم، به قسمت&nbsp;<strong>کانال‌ها</strong>&nbsp;اسکرول کنید، و با تیک زدن گزینه‌های مربوطه یک یا چند کانال را انتخاب کنید.</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>ایمیل مستعار</strong></span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>فرم وب‌سایت</strong></span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>گفتگوی آنلاین</strong></span></p><h3><span style="color:hsl(0,0%,0%);">ایمیل مستعار</span></h3><p><span style="color:hsl(0,0%,0%);">تنظیم&nbsp;<strong>ایمیل مستعار</strong>&nbsp;باعث می‌شود تیکت‌ها به صورت خودکار از پیام‌های ارسالی به این ایمیل ایجاد شوند.</span></p><p><span style="color:hsl(0,0%,0%);">برای تغییر ایمیل مستعار تیم&nbsp;<i>سامانه پشتیبانی</i>، به تنظیمات&nbsp;<strong>تیم‌ها</strong>&nbsp;مراجعه کنید. در قسمت&nbsp;<strong>کانال‌ها</strong>&nbsp;گزینه&nbsp;<strong>ایمیل مستعار</strong>&nbsp;را پیدا کنید و سپس نام مستعار تیم مورد نظر را در فیلد وارد کنید.</span></p><p><span style="color:hsl(0,0%,0%);">هرگاه تیم جدیدی برای سامانه پشتیبانی ایجاد شود، یک&nbsp;<strong>ایمیل مستعار</strong>&nbsp;نیز ایجاد می‌شود. این ایمیل مستعار را می‌توان از فیلد&nbsp;<strong>ایمیل مستعار</strong>&nbsp;تغییر داد.</span></p><p><span style="color:hsl(0,0%,0%);"><strong>&nbsp;توجه</strong></span></p><p><span style="color:hsl(0,0%,0%);">اگر در پایگاه داده دامنه سفارشی تنظیم نشده باشد، برای هدایت به برگه&nbsp;<strong>تنظیمات</strong>&nbsp;مربوطه بر روی دکمه&nbsp;<strong>پیکربندی دامنه سفارشی</strong>&nbsp;کلیک کنید. از این قسمت گزینه&nbsp;<strong>سرورهای ایمیل سفارشی</strong>&nbsp;را فعال کنید.</span></p><figure class="image"><img src="https://hub.amootsoft.com/content/editor/930fd5b3-5405-4f2d-ad15-9df92bdf5607image.png.png"></figure><p style="text-align:justify;">&nbsp;</p><p style="text-align:justify;"><span style="color:hsl(0,0%,0%);">هرگاه ایمیلی دریافت شود، عنوان ایمیل به عنوان تیکت&nbsp;<i>سامانه پشتیبانی</i>&nbsp;تبدیل می‌شود. متن بدنه ایمیل نیز وارد تب&nbsp;<strong>توضیحات</strong>&nbsp;و همچنین&nbsp;<strong>کادر پیام</strong>&nbsp;تیکت می‌شود.</span></p><p><span class="text-big" style="color:hsl(0,0%,0%);"><strong>اولویت‌بندی تیکت‌ها</strong></span></p><p><span style="color:hsl(0,0%,0%);">تمام تیکت‌ها حاوی یک فیلد با عنوان&nbsp;<strong>اولویت</strong>&nbsp;هستند. تیکت‌هایی که بالاترین اولویت را دارند در بالای کانبان و نماهای لیستی قرار می‌گیرند.</span></p><p>&nbsp;</p><figure class="image"><img src="https://hub.amootsoft.com/content/editor/cacd4af3-a24f-49b7-8a0f-88fde8b27badimage.png.png"></figure><p>&nbsp;</p><p><span style="color:hsl(0,0%,0%);">سطح اولویت با ستاره نمایش داده می‌شود:</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; 0 ستاره =&nbsp;<i>اولویت پایین</i></span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; 1 ستاره =&nbsp;<i>اولویت متوسط</i></span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; 2 ستاره =&nbsp;<i>اولویت بالا</i></span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; 3 ستاره =&nbsp;<i>اضطراری</i></span></p><p><span style="color:hsl(0,0%,0%);">تیکت‌ها در حالت پیش‌فرض اولویت پایین (0 ستاره) دارند. برای تغییر سطح الویت، در کارت کانبان و یا در تیکت تعداد ستاره‌های مناسب را انتخاب کنید.</span></p><p><span class="text-big" style="color:hsl(0,0%,0%);"><strong>گزارش‌گیری</strong></span></p><p><span style="color:hsl(0,0%,0%);">برنامه&nbsp;<strong>سامانه پشتیبانی</strong>&nbsp;حاوی گزارش‌های مختلفی است که امکان رهگیری روندهای تیکت‌های پشتیبانی کاربران، شناسایی حوزه‌های نیازمند بهبود، مدیریت بار کاری کارمندان، و تأیید تحقق انتظارات مشتری را فراهم می‌کند.</span></p><p><span class="text-big" style="color:hsl(0,0%,0%);"><strong>گزارش‌های موجود</strong></span></p><p><span style="color:hsl(0,0%,0%);">جزئیات انواع گزارش‌های سامانه پشتیبانی در منوی&nbsp;<strong>سامانه پشتیبانی ◄ گزارش</strong>&nbsp;در دسترس است.</span></p><p><span class="text-big" style="color:hsl(0,0%,0%);"><strong>تحلیل تیکت‌ها</strong></span></p><p><span style="color:hsl(0,0%,0%);">گزارش&nbsp;<i>تحلیل تیکت‌ها</i>&nbsp;(منوی&nbsp;<strong>سامانه پشتیبانی ◄ گزارش ◄ تحلیل تیکت‌ها</strong>) نمایی جامع از تمام تیکت‌های پشتیبانی موجود در پایگاه داده را فراهم می‌کند. در این نما تعداد تیکت‌های محول شده به تیم‌ها و هر یک از کاربران نیز آمده است.</span></p><p><span style="color:hsl(0,0%,0%);">این گزارش برای شناسایی مواردی که منجر به صرف زمان تیم‌ها می‌شود کمک‌کننده بوده و برای تشخیص تقسیم کار نابرابر بین کارکنان پشتیبانی بسیار کاربردی است. در گزارش پیش‌فرض تعداد تیکت‌ها به ازای تیم شمارش شده و بر اساس مرحله گروه‌بندی شده‌اند.</span></p><p>&nbsp;</p><figure class="image"><img src="https://hub.amootsoft.com/content/editor/387027ec-6a53-4171-b40e-db48f82c55e9image.png.png"></figure><p><span style="color:hsl(0,0%,0%);">&nbsp;</span></p><p style="text-align:justify;">&nbsp;</p><p style="text-align:justify;"><span style="color:hsl(0,0%,0%);">برای رهگیری زمان مصرف شده در نقاط مختلف جریان کار می‌توان از معیارهای دیگری نیز استفاده کرد. برای تغییر معیارهای مورد استفاده برای گزارش نمایش داده شده، و یا اضافه کردن معیارهای بیشتر، دکمه&nbsp;<strong>معیارها</strong>&nbsp;را بزنید و یک یا چند گزینه را از منوی باز شده انتخاب نمایید:</span></p><p><span style="color:hsl(0,0%,0%);"><strong>میانگین ساعات برای پاسخ</strong>: تعداد میانگین ساعات کاری بین ارسال پیام توسط مشتری و دریافت پاسخ از تیم پشتیبانی.&nbsp;<i>این معیار شامل پیام‌های ارسالی در مرحله جمع‌شده نمی‌شود</i>.</span></p><p><span style="color:hsl(0,0%,0%);"><strong>ساعات باز</strong>: تعداد ساعات بین ایجاد شدن تیکت و تاریخ بسته شدن. اگر تیکت تاریخ بسته شدن نداشته باشد، از تاریخ امروز استفاده می‌شود.&nbsp;<strong>این معیار به ساعات کار مربوط نمی‌شود</strong>.</span></p><p><span style="color:hsl(0,0%,0%);"><strong>ساعات صرف شده</strong>: تعداد ساعات ثبت شده در&nbsp;<i>برگه ساعات کارکرد</i>&nbsp;که در تیکت ثبت شده است.&nbsp;<i>این معیار تنها زمانی در دسترس است که برگه ساعات کارکرد برای تیم فعال شده باشد، و کاربر فعلی حق دسترسی نمایش آن را داشته باشد</i>.</span></p><p><span style="color:hsl(0,0%,0%);"><strong>ساعات برای محول کردن</strong>: تعداد ساعات کاری بین تاریخ ایجاد تیکت و تاریخ تخصیص آن به یک عضو در تیم</span></p><p><span style="color:hsl(0,0%,0%);"><strong>ساعت برای بستن</strong>: تعداد ساعات کاری بین تاریخ ایجاد تیکت و تاریخ بسته شدن آن</span></p><p><span style="color:hsl(0,0%,0%);"><strong>ساعات برای اولین پاسخ</strong>: تعداد ساعات کاری بین تاریخی که تیکت دریافت شده و تاریخی که اولین پیام به او ارسال شده است.&nbsp;<i>این معیار شامل ایمیل ارسالی خودکار به هنگام رسیدن تیکت به مرحله‌ای مشخص نمی‌شود</i></span></p><p><span style="color:hsl(0,0%,0%);"><strong>ساعات باقی‌مانده تا مهلت SLA</strong>: تعداد ساعات کاری باقی مانده از مهلت مقرر&nbsp;SLA</span></p><p><span style="color:hsl(0,0%,0%);"><strong>امتیاز از 5</strong>: مقدار عددی ثبت شده به عنوان امتیاز دریافتی از مشتری (ناراضی = 1، معمولی/خنثی = 3، راضی = 5)</span></p><p><span style="color:hsl(0,0%,0%);"><strong>تعداد</strong>: تعداد کل تیکت‌ها</span></p><p><span style="color:hsl(0,0%,0%);"><strong>&nbsp;توجه</strong></span></p><p><span style="color:hsl(0,0%,0%);"><i>ساعات کار</i>&nbsp;بر اساس تقویم کاری پیش‌فرض محاسبه می‌شود. برای نمایش یا تغییر تقویم کاری، وارد برنامه&nbsp;<strong>تنظیمات</strong>&nbsp;شده و به منوی&nbsp;<strong>کارمندان ◄ ساعات کاری شرکت</strong>&nbsp;مراجعه نمایید.</span></p><p><span class="text-big" style="color:hsl(0,0%,0%);"><strong>تحلیل وضعیت SLA</strong></span></p><p><span style="color:hsl(0,0%,0%);">گزارش&nbsp;<i>تحلیل وضعیت SLA</i>&nbsp;در منو&nbsp;<strong>سامانه پشتیبانی ◄ گزارش ◄ تحلیل وضعیت (SLA</strong>) سرعت تحقق SLA توافق نامه سطح خدمات، و همچنین نرخ موفقیت سیاست‌ها را رهگیری می‌کند.</span></p><p><span style="color:hsl(0,0%,0%);">در حالت پیش‌فرض، این گزارش طوری فیلتر شده است که تعداد&nbsp;SLAهای&nbsp;شکست خورده و نرخ شکست در 30 روز اخیر را نشان دهد که بر مبنای تیم گروه‌بندی شده‌اند.</span></p><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">&nbsp;</span></p><figure class="image"><img src="https://hub.amootsoft.com/content/editor/dba67736-cc02-4bce-8aa6-0dbb96835ebdimage.png.png"></figure><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">برای تغییر معیارهای مورد استفاده برای گزارشی که نمایش داده شده است، و یا اضافه کردن معیارهای دیگر، بر روی دکمه&nbsp;<strong>معیارها</strong>&nbsp;کلیک کرده و یک یا چند گزینه را از منوی باز شده انتخاب کنید:</span></p><p style="text-align:justify;"><span style="color:hsl(0,0%,0%);"><strong>&nbsp;SLA% ناموفق</strong>: درصد تیکت‌هایی که حداقل یک&nbsp;SLA&nbsp;در آن‌ها شکست خورده است.</span></p><p style="text-align:justify;"><span style="color:hsl(0,0%,0%);"><strong>&nbsp;SLA% در جریان</strong>: درصد تیکت‌هایی که حداقل یک&nbsp;SLA&nbsp;در جریان دارند و&nbsp;SLA&nbsp;شکست‌خورده‌ای ندارند.</span></p><p style="text-align:justify;"><span style="color:hsl(0,0%,0%);"><strong>&nbsp;SLA% موفق</strong>: درصد تیکت‌هایی که در آن تمام&nbsp;SLAها&nbsp;موفق بوده‌اند.</span></p><p style="text-align:justify;"><span style="color:hsl(0,0%,0%);"><strong>تعداد SLA ناموفق</strong>: تعداد تیکت‌هایی که در آن حداقل یک&nbsp;SLA&nbsp;شکست خورده است.</span></p><p style="text-align:justify;"><span style="color:hsl(0,0%,0%);"><strong>تعداد SLA موفق</strong>: تعداد تیکت‌هایی که در آن تمام&nbsp;SLAها&nbsp;موفق بوده‌اند.</span></p><p style="text-align:justify;"><span style="color:hsl(0,0%,0%);"><strong>تعداد SLA در جریان</strong>: تعداد تیکت‌هایی که در آن‌ها حداقل یک&nbsp;SLA&nbsp;در جریان است، و هیچ&nbsp;SLAای&nbsp;در آن شکست نخورده است.</span></p><p style="text-align:justify;"><span style="color:hsl(0,0%,0%);"><strong>ساعات کاری برای محول کردن</strong>: تعداد ساعات کاری بین تاریخی که تیکت ایجاد شده و زمانی که به عضو تیم تخصیص یافته است.</span></p><p style="text-align:justify;"><span style="color:hsl(0,0%,0%);"><strong>ساعات کاری برای بستن</strong>: تعداد ساعات کاری بین تاریخ ایجاد تیکت و تاریخ بسته شدن آن.</span></p><p style="text-align:justify;"><span style="color:hsl(0,0%,0%);"><strong>ساعات کاری برای دستیابی به SLA</strong>: تعداد ساعات کاری بین تاریخی که تیکت ایجاد شده و تاریخی که&nbsp;SLA&nbsp;محقق شده است.</span></p><p style="text-align:justify;"><span style="color:hsl(0,0%,0%);"><strong>تعداد</strong>: تعداد کل تیکت‌ها</span></p><p><span style="color:hsl(0,0%,0%);"><strong>&nbsp;مثال</strong></span></p><p><span style="color:hsl(0,0%,0%);">برای مشاهده تعداد تیکت‌هایی که توانسته‌اند به اهداف&nbsp;SLA&nbsp;مشخص شده دست پیدا کنند، و برای رهگیری زمان صرف شده برای دسترسی به این اهداف، از گزینه‌های&nbsp;<strong>معیارها ◄ تعداد SLA موفق</strong>&nbsp;و&nbsp;<strong>معیارها ◄ ساعات کاری برای دستیابی به SLA</strong>&nbsp;استفاده نمایید.</span></p><p><span style="color:hsl(0,0%,0%);">برای مرتب کردن نتایج بر اساس اعضای تیمی که تیکت به آن‌ها تخصیص یافته است، گزینه&nbsp;<strong>جمع کل ◄ محول شده به</strong>&nbsp;را انتخاب کنید.</span></p><p><span class="text-big" style="color:hsl(0,0%,0%);"><strong>گزینه‌های نمایش و فیلتر</strong></span></p><p><span style="color:hsl(0,0%,0%);">در تمام گزارش‌های اوج ابری، گزینه‌های مربوط به نمایش و فیلتر بر اساس داده‌های در حال نمایش، معیارها و گروه‌بندی‌ها متفاوت خواهد بود. برای اطلاعات بیشتر در خصوص نماهای مختلف برای انواع گزارش‌های&nbsp;<i>سامانه پشتیبانی</i>&nbsp;ادامه مطلب را مطالعه نمایید.</span></p><p><span style="color:hsl(0,0%,0%);"><strong>&nbsp;توجه</strong></span></p><p><span style="color:hsl(0,0%,0%);">برای نمودارها همزمان فقط یک معیار را می‌توان انتخاب کرد، ولی جدول‌های پیوت می‌توانند چند معیار داشته باشند.</span></p><p><span style="color:hsl(0,0%,0%);"><strong>نمای پیوت</strong></span></p><p><span style="color:hsl(0,0%,0%);">نمای&nbsp;<i>پیوت</i>&nbsp;داده را به شکل تعاملی نمایش می‌دهد. هر سه نوع گزارش&nbsp;<i>سامانه پشتیبانی</i>&nbsp;در نمای پیوت قابل مشاهده هستند.</span></p><p><span style="color:hsl(0,0%,0%);">نمای پیوت در تمام گزارش‌ها با انتخاب&nbsp;<strong>آیکون جدول</strong>&nbsp;در گوشه بالا و چپ در دسترس است.</span></p><p>&nbsp;</p><figure class="image"><img src="https://hub.amootsoft.com/content/editor/1326b70e-c343-476b-848a-7953a0cb050aimage.png.png"></figure><p>&nbsp;</p><p><span style="color:hsl(0,0%,0%);">برای افزودن گروه جدی به ستون یا ردیف نمای محور،&nbsp;<strong>➕ (علامت جمع)</strong>&nbsp;در کنار&nbsp;<strong>جمع</strong>&nbsp;را کلیک کرده و یکی از گروه‌ها را انتخاب کنید. برای حذف نیز دکمه&nbsp;<strong>➖ (علامت منها)</strong>&nbsp;را بزنید و گزینه‌های مربوطه را از حالت انتخاب خارج نمایید.</span></p><p><span class="text-big" style="color:hsl(0,0%,0%);"><strong>نمای نمودار</strong></span></p><p><span style="color:hsl(0,0%,0%);">نمای&nbsp;<i>نمودار</i>&nbsp;داده‌ها را به شکل نمودار&nbsp;<i>خطی، میله‌ای یا دایره‌ای</i>&nbsp;نشان می‌دهد.</span></p><p><span style="color:hsl(0,0%,0%);">با انتخاب&nbsp;<strong>آیکون نمودار خطی</strong>&nbsp;در بالا و راست صفحه به نمای نمودار تغییر حالت دهید. برای تغییر انواع نمودارها، در نمای نمودار&nbsp;<i>آیکون مربوطه</i>&nbsp;را در گوشه بالا و راست نمودار انتخاب کنید.</span></p><p><span style="color:hsl(0,0%,0%);">1.نمودار میله‌ای</span></p><p><span style="color:hsl(0,0%,0%);">2.نمودار خطی</span></p><p><span style="color:hsl(0,0%,0%);">3.نمودار دایره‌ای</span></p><figure class="image"><img src="https://hub.amootsoft.com/content/editor/27e7b46a-ef04-4b87-a037-2a22cd60610eimage.png.png"></figure><p><span style="color:hsl(0,0%,0%);"><strong>&nbsp;</strong></span></p><p><span style="color:hsl(0,0%,0%);"><strong>&nbsp;نکته</strong></span></p><p><span style="color:hsl(0,0%,0%);">هم&nbsp;<i>نمودار میله‌ای</i>&nbsp;و هم&nbsp;<i>نمودار خطی</i>&nbsp;را می‌توان در حالت نمایش&nbsp;<i>توده‌ای</i>&nbsp;استفاده کرد. این گزینه امکان ارائه دو (یا چند) گروه داده بر روی همدیگر را امکانپذیر می‌کند (به جای کنار هم) و مقایسه داده آسان‌تر می‌شود.</span></p><p><span class="text-big" style="color:hsl(0,0%,0%);"><strong>ذخیره و اشتراک‌گذاری جستجوی محبوب</strong></span></p><p><span style="color:hsl(0,0%,0%);">ویژگی&nbsp;<i>علاقه‌مندی</i>&nbsp;در گزارش‌های&nbsp;<i>سامانه پشتیبانی</i>&nbsp;به کاربران اجازه می‌دهد فیلترهای پرکاربرد خود را ذخیره کنند و هر بار دوباره به آن‌ها نیاز داشتند مجبور به بازسازی دوباره فیلترها نشوند.</span></p><p><span style="color:hsl(0,0%,0%);">برای ایجاد و ذخیره&nbsp;<i>علاقه‌مندی</i>&nbsp;جدید در یک گزارش، گام‌های زیر را دنبال کنید:</span></p><p><span style="color:hsl(0,0%,0%);">1.با استفاده از امکانات&nbsp;<strong>فیلترها</strong>،&nbsp;<strong>گروه‌بندی بر مبنای</strong>، و&nbsp;<strong>معیارها</strong>&nbsp;پارامترهای لازم را تنظیم کنید.</span></p><p><span style="color:hsl(0,0%,0%);">2.منوی&nbsp;<strong>علاقه‌مندی‌ها ◄ ذخیره جستجوی فعلی</strong>&nbsp;را کلیک کنید.</span></p><p><span style="color:hsl(0,0%,0%);">3.تغییر نام جستجو</span></p><p><span style="color:hsl(0,0%,0%);">برای اینکه تنظیمات فیلتر انجام شده به صورت خودکار به هنگام باز شدن گزارش نمایش داده شوند،&nbsp;<strong>استفاده به عنوان پیش‌فرض</strong>&nbsp;را انتخاب کنید. در غیر این صورت گزینه را خالی بگذارید.</span></p><p><span style="color:hsl(0,0%,0%);">برای اینکه فیلتر برای سایر کاربران پایگاه داده نیز در دسترس باشند،&nbsp;<strong>اشتراک با همه کاربران</strong>&nbsp;را انتخاب کنید. اگر این کادر انتخاب نشود، تنها برای کاربری در دسترس خواهد بود که آن را ایجاد کرده است.</span></p><p><span style="color:hsl(0,0%,0%);">برای ذخیره پیکربندی برای مصارف آینده&nbsp;<strong>ذخیره</strong>&nbsp;را بزنید</span></p><p><span style="color:hsl(0,0%,0%);">&nbsp;</span></p><figure class="image"><img src="https://hub.amootsoft.com/content/editor/2b9e37d2-cf8b-417b-88c7-c67d7905f20fimage.png.png"></figure><p style="text-align:center;"><span style="color:hsl(0,0%,0%);">&nbsp;</span></p>