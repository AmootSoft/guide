<p><span class="text-big" style="color:hsl(0,0%,0%);"><strong>ارسال پیش‌فاکتور</strong></span></p><p><span style="color:hsl(0,0%,0%);">هنگامی که سرنخ را مستعد فرصت بدانید، شاید لازم باشد برای آن یک پیش‌فاکتور ارسال کنید. این کار را می‌توانید مستقیماً در داخل برنامه CRM اوج ابری انجام دهید.</span></p><p>&nbsp;</p><figure class="image image_resized" style="width:56.03%;"><img src="https://hub.amootsoft.com/content/editor/94b13a83-a2e2-4357-a659-e2ccdd404b8eimage.png.png"></figure><p><span style="color:hsl(0,0%,0%);">&nbsp;</span></p><p><span class="text-big" style="color:hsl(0,0%,0%);"><strong>ایجاد پیش‌فاکتور جدید</strong></span></p><p><span style="color:hsl(0,0%,0%);">با کلیک بر روی یکی از سرنخ‌ها یا فرصت‌ها، دکمه‌ای با نام&nbsp;<strong>پیش‌فاکتور جدید</strong>&nbsp;خواهید دید. با کلیک بر این دکمه وارد محیط مدیریت پیش‌فاکتور خواهید شد.</span></p><p>&nbsp;</p><figure class="image image_resized" style="width:53.41%;"><img src="https://hub.amootsoft.com/content/editor/69dcb0ef-4060-4ea0-9215-2b3f85290220image.png.png"></figure><p>&nbsp;</p><p><span style="color:hsl(0,0%,0%);">در این صفحه همچنین می‌توانید در بخش&nbsp;<i>پیش‌فاکتورها</i>&nbsp;تمام پیش‌فاکتورهای مربوط به آن فرصت را مشاهده نمایید.</span></p><p><span class="text-big" style="color:hsl(0,0%,0%);"><strong>علامت‌گذاری برده و باخته</strong></span></p><p><span style="color:hsl(0,0%,0%);">هم‌اکنون جهت ادامه فرآیند باید فرصت خود را به شکل برد یا باخت علامت‌گذاری نمایید.</span></p><p><span style="color:hsl(0,0%,0%);">اگر فرصت را&nbsp;<strong>برده</strong>&nbsp;علامت‌گذاری کنید، به ستون&nbsp;<i>برده</i>&nbsp;نمای کانبان اضافه می‌شود. ولی اگر آن را&nbsp;<strong>باخته</strong>&nbsp;علامت‌گذاری کنید، فرصت بایگانی می‌شود.</span></p><p><span class="text-big" style="color:hsl(0,0%,0%);"><strong>تخصیص سرنخ با امتیازدهی تحلیل آماری</strong></span></p><p><span style="color:hsl(0,0%,0%);">برنامه مدیریت ارتباط با مشتریان (CRM) می‌تواند به صورت خودکار سرنخ‌ها یا فرصت‌ها را به تیم‌های فروش و فروشنده‌ها تخصیص دهد. یکی از شیوه‌های استاندارد این است که سرنخ‌ها بر اساس احتمال پیروزی تخصیص یابند. شرکت‌ها می‌توانند سرنخ‌هایی که احتمال انعقاد قرارداد موفق بالایی دارند را اولویت‌بندی کرده و آن‌ها را به سرعت به فروشنده مناسبی تخصیص دهند.</span></p><p><span style="color:hsl(0,0%,0%);">اوج ابری به شکل خودکار احتمال پیروزی هر سرنخ را با استفاده از&nbsp;<strong>امتیازدهی سرنخ از طریق تحلیل آماری</strong>&nbsp;محاسبه می‌کند.</span></p><p><span class="text-big" style="color:hsl(0,0%,0%);"><strong>امتیازدهی سرنخ از طریق تحلیل آماری</strong></span></p><p><span style="color:hsl(0,0%,0%);">امتیازدهی سرنخ از طریق تحلیل آماری یک مدل یادگیری ماشینی است که برای امتیازدهی به سرنخ‌ها یا فرصت‌های باز از داده‌های تاریخی&nbsp;<strong>برنامه مدیریت ارتباط با مشتریان (CRM)</strong>&nbsp;استفاده می‌کند.</span></p><p><span style="color:hsl(0,0%,0%);">هرگاه شرکت از داشبورد فرصت‌های برنامه&nbsp;<strong>مدیریت ارتباط با مشتریان (CRM)</strong>&nbsp;فرصت‌ها را پردازش می‌کند، داده‌های مربوط به فرصت‌های برد و باخت جمع‌آوری می‌شوند. امتیازدهی سرنخ از طریق تحلیل آماری از این داده‌ها استفاده کرده و احتمال پیروزی سرنخ‌ها یا فرصت‌های جدید را پیشبینی می‌کند.</span></p><p><span style="color:hsl(0,0%,0%);">هرچقدر فرصت‌های ارسال شده از طریق داشبورد فرصت‌های&nbsp;<strong>برنامه مدیریت ارتباط با مشتریان (CRM)</strong>&nbsp;بیشتر باشد، سیستم داده‌های بیشتری جمع‌آوری می‌کند و محاسبه احتمالات نیز دقیق‌تر می‌شود.</span></p><figure class="image image_resized" style="width:56.91%;"><img src="https://hub.amootsoft.com/content/editor/af1c62b7-7142-4555-b876-d049b5a37da9image.png.png"></figure><p>&nbsp;</p><p><span style="color:hsl(0,0%,0%);">هنگامی که فرصت به مرحله بعد منتقل می‌شود، به صورت خودکار احتمال موفقیت آن نیز با توجه به الگوریتم امتیازدهی احتمالی افزایش پیدا می‌کند.</span></p><h3><span style="color:hsl(0,0%,0%);"><strong>پیکربندی</strong></span></h3><p><span style="color:hsl(0,0%,0%);">امتیازدهی سرنخ از طریق تحلیل آماری همیشه در برنامه&nbsp;<strong>مدیریت ارتباط با مشتریان (CRM)</strong>&nbsp;فعال است. ولی می‌توان متغیرهای مورد استفاده برای محاسبه احتمال موفقیت را در تنظیمات مربوطه سفارشی‌سازی کرد.</span></p><p><span style="color:hsl(0,0%,0%);">برای سفارشی‌سازی متغیرها به منوی&nbsp;<strong>مدیریت ارتباط با مشتریان (CRM) ◄ پیکربندی ◄ تنظیمات</strong>&nbsp;مراجعه نمایید. در قسمت&nbsp;<strong>امتیازدهی سرنخ از طریق تحلیل آماری</strong>&nbsp;دکمه&nbsp;<strong>به‌روزرسانی احتمالات</strong>&nbsp;را کلیک نمایید.</span></p><p><span style="color:hsl(0,0%,0%);">سپس، در پنجره جدید باز شده، بر روی منوی کشویی کلیک کرده و متغیرهایی که می‌خواهید ابزار امتیازدهی مد نظر قرار دهد را انتخاب کنید.</span></p><p>&nbsp;</p><figure class="image"><img src="https://hub.amootsoft.com/content/editor/ec911041-adbf-4435-9d29-066f57edce61image.png.png"></figure><p><span style="color:hsl(0,0%,0%);">برای انجام این محاسبات می‌توان متغیرهای زیر را فعال یا غیرفعال کرد:</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>استان</strong>: ایالت یا استان جغرافیایی که فرصت از آنجا نشأت گرفته است</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>کشور</strong>: کشور جغرافیایی که فرصت از آن نشأت گرفته است</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>کیفیت تلفن</strong>: اینکه آیا برای فرصت شماره تلفنی لیست شده است یا خیر</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>کیفیت ایمیل</strong>: اینکه آیا برای فرصت آدرس ایمیلی لیست شده است یا خیر</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>مبدأ</strong>: منبع فرصت (مثال، موتور جستجو، رسانه‌های اجتماعی)</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>زبان</strong>: زبان مکالمه مشخص شده در فرصت</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>برچسب‌ها</strong>: برچسب‌هایی که بر روی فرصت زده شده است</span></p><p><span style="color:hsl(0,0%,0%);"><strong>&nbsp;توجه</strong></span></p><p><span style="color:hsl(0,0%,0%);">متغیرهای&nbsp;مرحله&nbsp;و&nbsp;تیم&nbsp;همیشه فعال هستند.&nbsp;مرحله&nbsp;همان مرحله‌ای است که فرصت در داشبورد فرصت‌های&nbsp;<strong>CRM</strong>&nbsp;در آن قرار گرفته است.&nbsp;تیم&nbsp;همان تیم فروشی است که به این فرصت تخصیص یافته است. امتیازدهی سرنخ از طریق تحلیل آماری&nbsp;<i>همیشه</i>&nbsp;این دو متغیر را مد نظر قرار می‌دهد، صرف نظر از متغیرهای اختیاری دیگری که خودتان انتخاب کرده باشید.</span></p><p><span style="color:hsl(0,0%,0%);">در ادامه در کنار عبارت&nbsp;<strong>اعمال برای سرنخ‌هایی که بعد از این تاریخ ایجاد شده‌اند:</strong>&nbsp;بر روی فیلد تاریخ کلیک کنید و تاریخی که امتیازدهی محاسبه خود را آغاز خواهد کرد مشخص کنید.</span></p><p><span style="color:hsl(0,0%,0%);">در پایان، برای ذخیره تغییرات&nbsp;<strong>تأیید</strong>&nbsp;را کلیک نمایید.</span></p><p><span class="text-big" style="color:hsl(0,0%,0%);"><strong>تغییر دستی احتمال فرصت</strong></span></p><p><span style="color:hsl(0,0%,0%);">احتمال موفقیت فرصت را می‌توان به صورت دستی نیز در فرم فرصت تغییر داد. برای ویرایش این مقدار، بر روی عدد احتمال کلیک کنید.</span></p><p><span style="color:hsl(0,0%,0%);"><strong>&nbsp;مهم</strong></span></p><p><span style="color:hsl(0,0%,0%);">تغییر دستی مقدار احتمال باعث می‌شود به‌روزرسانی‌های خودکار برای آن فرصت غیرفعال شود. به عبارتی، پس از انتقال فرصت به هر مرحله از داشبورد فرصت‌ها، احتمال به صورت خودکار به‌روزرسانی نمی‌شود.</span></p><p><span style="color:hsl(0,0%,0%);">برای فعال‌سازی مجدد محاسبه خودکار احتمالات، آیکون چرخ‌دنده در کنار درصدِ احتمال را کلیک کنید.</span></p><p><span style="color:hsl(0,0%,0%);">&nbsp;</span></p><p><span class="text-big" style="color:hsl(0,0%,0%);"><strong>تخصیص سرنخ‌ها بر اساس احتمال</strong></span></p><p><span style="color:hsl(0,0%,0%);">برنامه&nbsp;<strong>مدیریت ارتباط با مشتریان (CRM)</strong>&nbsp;می‌تواند سرنخ‌ها یا فرصت‌ها را بر اساس قوانین مشخص به تیم‌های فروش یا اشخاص مشخص تخصیص دهد. بر اساس احتمال موفقیت سرنخ‌ها قوانین تخصیص را مشخص کنید تا سرنخ‌هایی که احتمال انعقاد قرارداد در آن‌ها بالاست اولویت‌بندی شوند.</span></p><p><span class="text-big" style="color:hsl(0,0%,0%);"><strong>پیکربندی تخصیص قانونمند</strong></span></p><p><span style="color:hsl(0,0%,0%);">برای فعال‌سازی&nbsp;<i>تخصیص قانونمند</i>&nbsp;وارد منوی&nbsp;<strong>مدیریت ارتباط با مشتریان (CRM) ◄ پیکربندی ◄ تنظیمات</strong>&nbsp;شوید و&nbsp;<strong>تخصیص بر اساس قانون</strong>&nbsp;را فعال کنید.</span></p><p><span style="color:hsl(0,0%,0%);">تخصیص قانونمند را می‌توان به صورت اجرای&nbsp;<strong>دستی</strong>&nbsp;نیز تنظیم کرد. در این حالت کاربر باید به صورت دستی تخصیص را انجام دهد. همچنین تخصیص می‌تواند در حالت&nbsp;<strong>تکراری</strong>&nbsp;باشد، که یعنی اوج ابری تخصیص را به صورت خودکار و بر اساس بازه زمانی منتخب اجرا می‌کند.</span></p><p><span style="color:hsl(0,0%,0%);">برای تخصیص خودکار سرنخ، فیلد&nbsp;<strong>حالت اجرا</strong>&nbsp;را در حالت&nbsp;<strong>تکراری</strong>&nbsp;قرار دهید. سپس بسامد زمانی لازم را برای اجرای تخصیص خودکار در بخش&nbsp;<strong>تکرار هر</strong>&nbsp;تنظیم کنید.</span></p><p>&nbsp;</p><figure class="image image_resized" style="width:49.33%;"><img src="https://hub.amootsoft.com/content/editor/9a0f9926-ef0c-4ff4-9c1b-a00e875723a1image.png.png"></figure><p>&nbsp;</p><p><span style="color:hsl(0,0%,0%);">اگر تخصیص قانونمند در حالت&nbsp;<strong>تکراری</strong>&nbsp;تنظیم شده باشد، باز هم می‌توان تخصیص را به صورت دستی و با استفاده از فلش دایره‌ای در کنار تنظیمات&nbsp;<strong>تخصیص بر اساس قانون</strong>&nbsp;اجرا کرد (یا با استفاده از دکمه&nbsp;<strong>تخصیص سرنخ</strong>&nbsp;در برگه پیکربندی تیم فروش).</span></p><p><span class="text-big" style="color:hsl(0,0%,0%);"><strong>پیکربندی قوانین تخصیص</strong></span></p><p><span style="color:hsl(0,0%,0%);">در ادامه می‌توانید&nbsp;<i>قوانین تخصیص</i>&nbsp;را به ازای هر تیم فروش یا هر فروشنده پیکربندی کنید. این قوانین مشخص می‌کنند که کدام سرنخ‌ها به کدام افراد تخصیص داده خواهند شد. برای شروع کار، وارد منوی&nbsp;<strong>مدیریت ارتباط با مشتریان (CRM) ◄ پیکربندی ◄ تیم‌های فروش</strong>&nbsp;شده و یکی از تیم‌های فروش را انتخاب کنید.</span></p><p><span style="color:hsl(0,0%,0%);">در فرم پیکربندی تیم فروش، در قسمت&nbsp;<strong>قوانین تخصیص</strong>&nbsp;بر روی&nbsp;<strong>ویرایش دامنه</strong>&nbsp;کلیک کرده و قوانینی که سیستم برای تخصیص سرنخ به این تیم استفاده خواهد کرد را پیکربندی کنید. این مجموعه قوانین می‌تواند شامل تمام موارد مرتبط با این شرکت و تیم بوده و هر تعداد قانون دیگری را نیز می‌توان اضافه کرد.</span></p><p><span style="color:hsl(0,0%,0%);">برای اضافه کردن سطرها کلید&nbsp;<strong>+</strong>&nbsp;را در سمت چپ قانون تخصیص بزنید. همچنین برای حذف سطر بر روی&nbsp;<strong>x</strong>&nbsp;کلیک کنید.</span></p><p><span style="color:hsl(0,0%,0%);">برای ایجاد قانون تخصیص بر اساس احتمال موفقیت، بر روی منوی کشویی ستون راستِ قانون تخصیص مربوطه کلیک کرده و&nbsp;<strong>احتمال</strong>&nbsp;را انتخاب کنید.</span></p><p><span style="color:hsl(0,0%,0%);">از منوی کشویی میانی، عملگر معادله مورد نظر خود را انتخاب کنید - که به احتمال زیاد یکی از علامت‌های&nbsp;<i>بزرگ‌تر از</i>،&nbsp;<i>کوچک‌تر از</i>،&nbsp;<i>بزرگ‌تر یا مساوی</i>، یا&nbsp;<i>کوچک‌تر یا مساوی</i>&nbsp;خواهد بود.</span></p><p><span style="color:hsl(0,0%,0%);">در سمت چپ فرم مقدار عددی مورد نظر را برای احتمال وارد کنید. در نهایت برای ذخیره شدن تغییرات بر روی&nbsp;<strong>ذخیره</strong>&nbsp;کلیک کنید.</span></p><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">همچنین می‌توان به ازای هر یک از اعضای تیم فروش نیز قوانین تخصیص متمایزی پیکربندی کرد. در همان برگه پیکربندی تیم فروش، در تب&nbsp;<strong>اعضاء</strong>&nbsp;یکی از اعضا را انتخاب کرده و بخش&nbsp;<strong>دامنه</strong>&nbsp;را ویرایش کنید و در نهایت&nbsp;<strong>ذخیره</strong>&nbsp;کنید.</span></p><p><span style="color:hsl(0,0%,0%);">اگر در تنظیمات، تخصیص خودکار سرنخ پیکربندی شده باشد، هم تیم فروش و هم تک تک اعضای تیم می‌توانند از گزینه&nbsp;<strong>رد شدن از تخصیص خودکار</strong>&nbsp;استفاده کنند. با تیک زدن این گزینه تیم فروش یا فروشنده به صورت خودکار بر اساس ویژگی تخصیص قانونمند از سوی اوج ابری سرنخ دریافت نمی‌کند. اگر گزینه&nbsp;<strong>رد شدن از تخصیص خودکار</strong>&nbsp;فعال شود، بازهم می‌توان به صورت دستی به تیم فروش یا فروشنده سرنخ تخصیص داد.</span></p><p><span style="color:hsl(0,0%,0%);">برای تخصیص دستی سرنخ‌ها به این تیم فروش، بر روی دکمه&nbsp;<strong>تخصیص سرنخ‌ها</strong>&nbsp;در بالای برگه پیکربندی تیم فروش کلیک کنید. این کار باعث می‌شود سرنخ‌های جدیدی که به کسی تخصیص داده نشده و با دامنه این تیم تطابق دارد تخصیص داده شوند.</span></p><p><span class="text-big" style="color:hsl(0,0%,0%);"><strong>بررسی نسبت برد و باخت</strong></span></p><p><span style="color:hsl(0,0%,0%);">برای مشاهده عملکرد داشبورد فرصت‌های خود، نسبت برد و باخت را بررسی نمایید.</span></p><p><span style="color:hsl(0,0%,0%);">برای دسترسی به این گزارش، وارد&nbsp;<i>داشبورد فرصت‌ها</i>&nbsp;شوید و در تب گزارش گزینه فرصت‌ها را کلیک کنید.</span></p><p><span style="color:hsl(0,0%,0%);">در این صفحه می‌توانید فرصت‌های قابل مشاهده را فیلتر کنید: فرصت‌های خودتان، فرصت‌های کانال فروش، کل شرکت و غیره. سپس می‌توانید با استفاده از فلیترها وضعیت برده یا باخته را بررسی نمایید.</span></p><figure class="image image_resized" style="width:33.85%;"><img src="https://hub.amootsoft.com/content/editor/a2fe800f-49d5-45d2-846a-5c9d54c31becimage.png.png"></figure><p>&nbsp;</p><p><span style="color:hsl(0,0%,0%);">همچنین می‌توانید&nbsp;<i>معیارها</i>&nbsp;را به&nbsp;<i>درآمد پیش‌بینی‌شده</i>&nbsp;تغییر دهید.</span></p><p>&nbsp;</p><figure class="image image_resized" style="width:50.77%;"><img src="https://hub.amootsoft.com/content/editor/16de806c-3199-4d46-adfb-8c333091db53image.png.png"></figure><p><span style="color:hsl(0,0%,0%);">همچنین می‌توانید از نمای نمودار دایره‌ای نیز استفاده کنید.</span></p><p><span class="text-big" style="color:hsl(0,0%,0%);"><strong>قالب‌های پیش‌فاکتور</strong></span></p><p><span style="color:hsl(0,0%,0%);">در برنامه&nbsp;<strong>فروش</strong>&nbsp;اوج ابری، فروشنده می‌تواند برای محصولات یا خدمات پرکاربرد ارائه شده در کسب‌وکار قالب‌های پیش‌فاکتور قابل استفاده‌ای ایجاد و استفاده کند. با این قالب‌ها می‌توان پیش‌فاکتورها را کاملاً سفارشی کرده و با سرعت بیشتری به مشتری ارسال کرد؛ بدون اینکه لازم باشد برای هر مذاکره فروش، پیش‌فاکتور جدیدی ساخته شود.</span></p><p><span style="color:hsl(0,0%,0%);"><strong>پیکربندی</strong></span></p><p><span style="color:hsl(0,0%,0%);">برای فعال شدن این ویژگی به منوی&nbsp;<strong>فروش ◄ پیکربندی ◄ تنظیمات</strong>&nbsp;وارد شده و در قسمت&nbsp;<strong>پیش‌فاکتورها و سفارش‌ها</strong>، گزینه&nbsp;<strong>قالب‌های پیش‌فاکتور</strong>&nbsp;را فعال نمایید.</span></p><p><span style="color:hsl(0,0%,0%);">در این بخش، گزینه&nbsp;<strong>قالب‌های پیش‌فاکتور</strong>&nbsp;را فعال کنید. با این کار فیلد&nbsp;<strong>قالب پیش‌فرض</strong>&nbsp;نمایان می‌شود، و در آن قالب پیش‌فاکتور پیش‌فرض از منوی کشویی قابل انتخاب است.</span></p><figure class="image"><img src="https://hub.amootsoft.com/content/editor/b1a672a2-457c-4f6a-89df-81d8adb08528image.png.png"></figure><p>&nbsp;</p><p><span style="color:hsl(0,0%,0%);">همچنین، به هنگام فعال کردن ویژگی&nbsp;<strong>قالب پیش‌فاکتور</strong>، یک لینک داخلی برای&nbsp;<strong>⬅️ قالب‌های پیش‌فاکتور</strong>&nbsp;زیر فیلد&nbsp;<strong>قالب پیش‌فرض</strong>&nbsp;نمایان می‌شود. با کلیک بر این لینک، صفحه&nbsp;<strong>قالب پیش‌فاکتور</strong>&nbsp;باز می‌شود. در این صفحه می‌توان قالب‌ها را ایجاد، مشاهده و ویرایش کرد.</span></p><p><span style="color:hsl(0,0%,0%);"><strong>&nbsp;نکته</strong></span></p><p><span style="color:hsl(0,0%,0%);">در منوی&nbsp;<strong>تنظیمات</strong>&nbsp;گزینه&nbsp;<strong>پیش‌فاکتورساز</strong>&nbsp;را نیز فعال کنید. این ویژگی در طراحی و سفارشی‌سازی قالب‌های پیش‌فاکتور کمک‌کننده است.</span></p><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">قبل از ترک صفحه&nbsp;<strong>تنظیمات</strong>&nbsp;حتماً&nbsp;<strong>ذخیره</strong>&nbsp;را بزنید تا ویژگی(ها) فعال شده و تمام تغییرات انجام شده در طول نشست ذخیره شوند.</span></p><p><span style="color:hsl(0,0%,0%);"><strong>ایجاد قالب پیش‌فاکتور</strong></span></p><p><span style="color:hsl(0,0%,0%);">در صفحه&nbsp;<strong>تنظیمات</strong>&nbsp;لینک&nbsp;<strong>قالب‌های پیش‌فاکتور</strong>&nbsp;را کلیک نمایید یا مسیر&nbsp;<strong>برنامه فروش ◄ پیکربندی ◄ قالب‌های پیش‌فاکتور</strong>&nbsp;را طی کنید. هر دو گزینه به صفحه&nbsp;<strong>قالب‌های پیش‌فاکتور</strong>&nbsp;ختم می‌شوند. در این صفحه می‌توان قالب‌ها را ایجاد، مشاهده و ویرایش کرد.</span></p><p><span style="color:hsl(0,0%,0%);">برای ایجاد قالب پیش‌فاکتور جدید، دکمه&nbsp;<strong>جدید</strong>&nbsp;در گوشه بالا و راست را کلیک کنید. با این کار فرم قالب پیش‌فاکتور جدیدی باز می‌شود که می‌توان به چند روش آن را سفارشی‌سازی کرد.</span></p><figure class="image"><img src="https://hub.amootsoft.com/content/editor/257f514b-129c-4730-b6ff-0356120d531eimage.png.png"></figure><p>&nbsp;</p><p><span style="color:hsl(0,0%,0%);">ابتدا نام قالب را در فیلد&nbsp;<strong>قالب پیش‌فاکتور</strong>&nbsp;وارد کنید. سپس، در فیلد&nbsp;<strong>انقضای پیش‌فاکتور بعد از</strong>&nbsp;مشخص کنید که قالب پیش‌فاکتور چند روز معتبر خواهد بود؛ یا اگر قرار است پیش‌فاکتور منقضی نشود این فیلد را در مقدار پیش‌فرض&nbsp;0&nbsp;باقی بگذارید.</span></p><p><span style="color:hsl(0,0%,0%);">اگر در محیط چند شرکتی کار می‌کنید، در فیلد&nbsp;<strong>شرکت</strong>&nbsp;مشخص کنید این قالب به کدام شرکت اعمال می‌شود.</span></p><p><span style="color:hsl(0,0%,0%);">زیر این فیلدها سه تب وجود دارد:&nbsp;<strong>سطرها</strong>،&nbsp;<strong>محصولات اختیاری</strong>،&nbsp;<strong>شرایط و ضوابط</strong>.</span></p><p><span style="color:hsl(0,0%,0%);">در تب&nbsp;<strong>سطرها</strong>، با کلیک بر روی&nbsp;<strong>افزودن محصول</strong>، محصولات را به قالب پیش‌فاکتور اضافه کنید؛ محصولات را می‌توانید با استفاده از&nbsp;<strong>افزودن بخش</strong>&nbsp;سازمان‌دهی (و کشیدن و رها کردن سربرگ)، و با کلیک بر روی&nbsp;<strong>افزودن یادداشت</strong>&nbsp;اطلاعات بیشتری برای محصول وارد کنید (مثل جزئیات ضمانت، شرایط و ضوابط و غیره).</span></p><p><span style="color:hsl(0,0%,0%);">در تب&nbsp;<strong>محصولات اختیاری</strong>، به ازای هر محصول جانبی مرتبط با آیتم‌های اصلی، یک&nbsp;<strong>سطر جدید</strong>&nbsp;ایجاد کنید. محصولاتی که اینجا وارد می‌شوند همان پیشنهادهایی هستند که برای خریدار بالقوه ارزش افزوده ایجاد می‌کنند.</span></p><p><span style="color:hsl(0,0%,0%);">در نهایت، طبق نیاز گزینه‌های مربوط به درخواست&nbsp;<strong>امضای آنلاین</strong>&nbsp;و یا&nbsp;<strong>پرداخت آنلاین</strong>&nbsp;را برای تأیید فعال نمایید این گزینه‌ها به خریداران اجازه می‌دهد بعد از انجام اقدامات لازم، به صورت خودکار با استفاده از نمای پورتال سفارش‌ها تأیید شوند.</span></p><p><span style="color:hsl(0,0%,0%);">گزینه دیگری برای افزودن&nbsp;<strong>ایمیل تأیید</strong>&nbsp;برای قالب پیش‌فاکتور وجود دارد؛ که یعنی هرگاه از این قالب استفاده شده و سفارش تأیید می‌شود، ایمیلی به مشتری ارسال شده و تأیید سفارش را به اطلاع مشتری می‌رساند.</span></p><p><span class="text-big" style="color:hsl(0,0%,0%);"><strong>طراحی قالب‌های پیش‌فاکتور</strong></span></p><p><span style="color:hsl(0,0%,0%);"><strong>&nbsp;توجه</strong></span></p><p><span style="color:hsl(0,0%,0%);">بخش بعدی، که به طراحی قالب پیش‌فاکتور پرداخت می‌کند، تنها به پایگاه‌های داده‌ای اعمال می‌شود که در آن‌ها ویژگی&nbsp;<i>پیش‌فاکتورساز</i>&nbsp;فعال شده است. این ویژگی در&nbsp;</span><a href="https://www.tashilgostar.com/documentation/16.0/applications/sales/sales/send_quotations/quote_template.html#sales-send-quotations-templates"><span style="color:hsl(0,0%,0%);"><strong>مراحل پیکربندی فوق</strong></span></a><span style="color:hsl(0,0%,0%);">&nbsp;قابل دسترس است.</span></p><p><span style="color:hsl(0,0%,0%);">در گوشه بالا و راست فرم قالب پیش‌فاکتور، یک دکمه با عنوان&nbsp;<strong>طراحی قالب</strong>&nbsp;وجود دارد. بعد از کلیک بر روی این دکمه، اوج ابری پیش‌نمایشی از قالب پیش‌فاکتور را همانطور که قرار است در فرانت‌اند وب‌سایت نمایش داده شود نشان می‌دهد. در اینجا،&nbsp;<strong>سربرگ قالب</strong>&nbsp;مشخص می‌کند که این محتوا در تمام پیش‌فاکتورهایی استفاده می‌شود که از این قالب استفاده می‌کنند.</span></p><p><span style="color:hsl(0,0%,0%);">&nbsp;</span></p><p><span class="text-big" style="color:hsl(0,0%,0%);"><strong>استفاده از قالب‌های پیش‌فاکتور</strong></span></p><p><span style="color:hsl(0,0%,0%);">به هنگام ایجاد پیش‌فاکتور (<strong>برنامه فروش ◄ جدید</strong>)، قالب پیش‌ساخته‌ای را در فیلد کشویی&nbsp;<strong>قالب پیش‌فاکتور</strong>&nbsp;انتخاب کنید.</span></p><p>&nbsp;</p><figure class="image image_resized" style="width:61.41%;"><img src="https://hub.amootsoft.com/content/editor/fc9c89de-8b10-473b-afa9-cbde375099d2image.png.png"></figure><p>&nbsp;</p><p><span style="color:hsl(0,0%,0%);">برای مشاهده چیزی که مشتری خواهد دید، دکمه هوشمند&nbsp;<strong>پیش‌نمایش مشتری</strong>&nbsp;را کلیک کنید تا نحوه نمایش قالب پیش‌فاکتور در فرانت‌‌اند وب‌سایت را ببینید.</span></p><p><span class="text-big" style="color:hsl(0,0%,0%);"><strong>محصولات اختیاری</strong></span></p><p><span style="color:hsl(0,0%,0%);">استفاده از محصولات اختیاری یکی از استراتژی‌های بازاریابی است که در آن محصولات بیشتری در کنار محصول اصلی فروخته می‌شوند. هدف از این استراتژی، پیشنهادِ محصولات بیشتر و مرتبط به مشتری است که ممکن است در نهایت موجب افزایش فروش شود.</span></p><p><span style="color:hsl(0,0%,0%);">برای مثال، اگر مشتری قصد خرید ماشینی داشته باشد، به وی پیشنهاد می‌شود به جای صندلی عادی، صندلی ماساژور سفارش دهد. ولی مشتری می‌تواند این پیشنهاد را پذیرش نکند و فقط ماشین را خرید کند. معرفیِ محصولات اختیاری تجربه مشتری را بهبود می‌بخشد.</span></p><p><span style="color:hsl(0,0%,0%);">برای مشاهده پیش‌فاکتوری که مشتریان از طریق ایمیل دریافت خواهند کرد، از دکمه&nbsp;<strong>پیش‌نمایش مشتری</strong>&nbsp;استفاده نمایید. در این پیش‌نمایش همچنین محصولات اختیاری که مشتری می‌تواند به سفارش خود اضافه کند نیز آمده است.</span></p><p>&nbsp;</p><figure class="image image_resized" style="width:53.14%;"><img src="https://hub.amootsoft.com/content/editor/c53f864b-4f5b-4859-a4bd-06404048f66dimage.png.png"></figure><p>&nbsp;</p><p><span style="color:hsl(0,0%,0%);">در عمل، مشتریان می‌توانند با استفاده از آیکون&nbsp;<strong>🛒 (سبد خرید)</strong>&nbsp;محصولات اختیاری را وارد سبد خرید خود کنند. این آیکون در ردیف هر محصولِ اختیاری در سمت چپ واقع شده است. اگر مشتری تمام محصولات اختیاریِ پیشنهادشده را انتخاب کند، آیتم‌های اضافه شده به صورت خودکار در پیش‌فاکتوری که فروشنده تحت مدیریت دارد اضافه خواهند شد.</span></p><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">هرگاه مشتری محصول یا محصولات اختیاری را به سفارش اضافه می‌کند، فروشنده به شکل آنی از این تغییر مطلع می‌شود، و هر نوع تغییری که مشتری در سفارش انجام می‌دهد برای فروشنده قابل مشاهده خواهد بود. این امر به فروشنده اجازه می‌دهد در بخش مدیریت برنامه&nbsp;<strong>فروش</strong>&nbsp;نظارت کاملی بر تمام جنبه‌های سفارش داشته باشد.</span></p><p><span style="color:hsl(0,0%,0%);">&nbsp;</span></p><p><span class="text-big" style="color:hsl(0,0%,0%);"><strong>افزودن محصولات اختیاری به قالب‌های پیش‌فاکتور</strong></span></p><p><span style="color:hsl(0,0%,0%);"><strong>&nbsp;توجه</strong></span></p><p><span style="color:hsl(0,0%,0%);">برای کسب اطلاعات بیشتر در خصوص نحوه کار قالب‌های پیش‌فاکتور، و قبل از مطالعه بخش بعدی، راهنمای&nbsp;</span><a href="https://www.tashilgostar.com/documentation/16.0/applications/sales/sales/send_quotations/quote_template.html"><span style="color:hsl(0,0%,0%);"><strong>قالب‌های پیش‌فاکتور</strong></span></a><span style="color:hsl(0,0%,0%);">&nbsp;را مطالعه نمایید.</span></p><p><span style="color:hsl(0,0%,0%);">در قالب پیش‌فاکتور نیز مانند فرم پیش‌فاکتور عادی، یک تب با عنوان&nbsp;<strong>محصولات اختیاری</strong>&nbsp;وجود دارد، که در آن محصولات یا خدمات مرتبط را می‌توان به قالب پیش‌فاکتور اضافه کرد.</span></p><p><span style="color:hsl(0,0%,0%);">برای افزودن محصولات اختیاری به قالب پیش‌فاکتور، وارد منوی&nbsp;<strong>برنامه فروش ◄ پیکربندی ◄ قالب‌های پیش‌فاکتور</strong>&nbsp;شوید. برای ویرایش قالب، یا بر روی یکی از قالب‌های موجود کلیک کنید، و یا با کلیک بر روی دکمه&nbsp;<strong>جدید</strong>، قالب جدیدی ایجاد کنید.</span></p><p><span style="color:hsl(0,0%,0%);">در فرم پیش‌فاکتور، بر روی&nbsp;<strong>ویرایش</strong>&nbsp;کلیک کنید و سپس وارد تب&nbsp;<strong>محصولات اختیاری</strong>&nbsp;شوید؛ در این تب،&nbsp;<strong>افزودن سطر</strong>&nbsp;را کلیک کرده و محصول یا محصولات مورد نظر را به شکل محصول اختیاری به قالب پیش‌فاکتور اضافه نمایید.</span></p><p><span style="color:hsl(0,0%,0%);"><strong>&nbsp;نکته</strong></span></p><p><span style="color:hsl(0,0%,0%);">بهترین روش این است که محصولاتی پیشنهاد شوند که مشتری را تشویق به اضافه کردن محصولات به سفارش خود کند، یا به نحوی آن‌ها را ترغیب کند نسخه گران‌تری از محصول مد نظرش را خرید کند.</span></p><p><span style="color:hsl(0,0%,0%);">برای مثال، اگر مشتری صندلی چوبی خرید می‌کند، چند نمونه محصول اختیاری عبارتند از: ارائه ضمانت‌نامه برای صندلی چوبی، و یا صندلیِ چوبی که رویه آن چرمی است.</span></p><p><span style="color:hsl(0,0%,0%);">پس از اضافه شدن محصولات اختیاری مورد نظر به سبد خرید، برای ذخیره تغییرات&nbsp;<strong>ذخیره</strong>&nbsp;را بزنید.</span></p><p><span style="color:hsl(0,0%,0%);"><strong>&nbsp;توجه</strong></span></p><p><span style="color:hsl(0,0%,0%);">تعداد محصولات اختیاری اضافه شده به قالب پیش‌فاکتور محدودیتی ندارد.</span></p><p><span style="color:hsl(0,0%,0%);">هرگاه از قالب پیش‌فاکتورِ تعریف شده استفاده شود، محصولات اضافه شده به تب&nbsp;<strong>محصولات اختیاری</strong>&nbsp;به صورت پیش‌فرض در پیش‌فاکتور نمایش داده می‌شوند.</span></p><p><span style="color:hsl(0,0%,0%);">&nbsp;</span></p><figure class="image"><img src="https://hub.amootsoft.com/content/editor/12a1c575-bc95-4a75-924a-6d93caaf5d81image.png.png"></figure><p><span class="text-big" style="color:hsl(0,0%,0%);"><strong>تنظیم سررسید برای پیش‌فاکتورها</strong></span></p><p><span style="color:hsl(0,0%,0%);">در برنامه&nbsp;<strong>فروش</strong>&nbsp;اوج ابری، می‌توان برای پیش‌فاکتورهای فروش صادر شده سررسید و مهلت تعیین کرد. با این کار مشتریان ترغیب می‌شوند سریع‌تر مذاکرات فروش را آغاز کنند؛ چرا که ممکن است معامله سودمندی را از دست دهند. از سوی دیگر، سررسیدها برای شرکت نیز مفید هستند. با تعیین سررسید، شرکت در برابر اجرای قرارداد با قیمتی که دیگر برای تجارت سودآور نیست از خود محافظت می‌کند.</span></p><p><span style="color:hsl(0,0%,0%);"><strong>تعیین تاریخ انقضاء</strong></span></p><p><span style="color:hsl(0,0%,0%);">در داخل فرم پیش‌فاکتور برنامه&nbsp;<strong>فروش</strong>&nbsp;می‌توانید تاریخی را به عنوان سررسید در فیلد&nbsp;<strong>تاریخ انقضاء</strong>&nbsp;مشخص کنید.</span></p><p><span style="color:hsl(0,0%,0%);">برای افزودن تاریخ انقضاء به پیش‌فاکتور، وارد برنامه&nbsp;<strong>فروش</strong>&nbsp;شوید، و پیش‌فاکتور مورد نظر را انتخاب کنید، یا برای ایجاد پیش‌فاکتور جدید، دکمه&nbsp;<strong>جدید</strong>&nbsp;را بزنید.</span></p><p><span style="color:hsl(0,0%,0%);">در فرم پیش‌فاکتور باز شده، بر روی فیلد&nbsp;<strong>انقضاء</strong>&nbsp;کلیک نمایید. با این کار تقویمی باز می‌شود که امکان انتخاب یک تاریخ مشخص به عنوان تاریخ انقضای پیش‌فاکتور را فراهم می‌کند.</span></p><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">پس از انتخاب تاریخ انقضاء، تغییرات خود را&nbsp;<strong>ذخیره</strong>&nbsp;کنید.</span></p><p><span style="color:hsl(0,0%,0%);">استفاده از سررسید در قالب‌های پیش‌فاکتور</span></p><p><span style="color:hsl(0,0%,0%);">برنامه&nbsp;<strong>فروش</strong>&nbsp;همچنین این امکان را فراهم کرده است که برای قالب پیش‌فاکتور هم تاریخ انقضاء تعیین کرد. هرگاه قالب پیش‌فاکتور مربوطه استفاده شود، تاریخ سررسید به صورت خودکار اعمال می‌شود.</span></p><p><span style="color:hsl(0,0%,0%);">برای افزودن سررسید به قالب پیش‌فاکتور، وارد منوی&nbsp;<strong>فروش ◄ پیکربندی ◄ قالب‌های پیش‌فاکتور</strong>&nbsp;شوید، یکی از قالب‌های پیش‌فاکتور را انتخاب کنید و یا برای ایجاد قالب پیش‌فاکتور جدید، دکمه&nbsp;<strong>جدید</strong>&nbsp;را بزنید.</span></p><p><span style="color:hsl(0,0%,0%);">در ادامه، در فیلد&nbsp;<strong>انقضای پیش‌فاکتور بعد از</strong>&nbsp;تعداد روزهایی که می‌خواهید پیش‌فاکتور بعد از آن منقضی شود را وارد کنید. این عدد نشان می‌دهد که پیش‌فاکتور بعد از چند روز منقضی خواهد شد. در پایان&nbsp;<strong>ذخیره</strong>&nbsp;را بزنید.</span></p><p>&nbsp;</p><figure class="image image_resized" style="width:57.22%;"><img src="https://hub.amootsoft.com/content/editor/31d6ca46-21cd-4b7d-b5cf-eff370a82e2cimage.png.png"></figure><p><span style="color:hsl(0,0%,0%);"><strong>&nbsp;</strong></span></p><p><span class="text-big" style="color:hsl(0,0%,0%);"><strong>تحویل و فاکتور به آدرس‌های مختلف</strong></span></p><p><span style="color:hsl(0,0%,0%);">افراد و تجارت‌ها اغلب از آدرس‌های متفاوتی برای صدور صورت‌حساب (فاکتور) و ارسال (تحویل) استفاده می‌کنند. در برنامه&nbsp;<strong>فروش</strong>&nbsp;اوج ابری مخاطب‌ها می‌توانند آدرس‌های متفاوتی برای تحویل و فاکتور داشته باشند.</span></p><p><span style="color:hsl(0,0%,0%);">&nbsp;</span></p><p><span class="text-big" style="color:hsl(0,0%,0%);"><strong>پیکربندی فرم مخاطب</strong></span></p><p><span style="color:hsl(0,0%,0%);">برای افزودن چند آدرس به یک مخاطب، وارد منوی&nbsp;<strong>فروش ◄ سفارش‌ها ◄ مشتریان</strong>&nbsp;شوید، و فیلترهای پیش‌فرضی که در نوار جستجو قرار گرفته‌اند را حذف کنید. سپس، بر روی مشتری مربوطه کلیک کرده و فرم مخاطب را باز کنید.</span></p><p><span style="color:hsl(0,0%,0%);"><strong>&nbsp;نکته</strong></span></p><p><span style="color:hsl(0,0%,0%);">فرم مخاطب همچنین در برنامه&nbsp;<strong>مخاطبان</strong>&nbsp;نیز در دسترس است.</span></p><p><span style="color:hsl(0,0%,0%);">در فرم مخاطب، در تب&nbsp;<strong>اطلاعات تماس و آدرس‌ها</strong>&nbsp;افزودن را بزنید. با این کار، فرم&nbsp;<strong>ایجاد اطلاعات تماس</strong>&nbsp;باز می‌شود. در این فرم می‌توان آدرس‌های بیشتر را پیکربندی کرد.</span></p><p>&nbsp;</p><figure class="image image_resized" style="width:51.41%;"><img src="https://hub.amootsoft.com/content/editor/2fb00be9-0ae1-4dbc-a288-9e496bb17a14image.png.png"></figure><p>&nbsp;</p><p><span style="color:hsl(0,0%,0%);">در پنجره&nbsp;<strong>ایجاد اطلاعات تماس</strong>&nbsp;باز شده، ابتدا برای مشاهده گزینه‌های مربوط به آدرس، بر روی&nbsp;<strong>آدرسی دیگر</strong>&nbsp;کلیک کنید.</span></p><p><span style="color:hsl(0,0%,0%);">یکی از این گزینه‌ها را انتخاب کنید:</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>مخاطب</strong>: یک آدرس تماس دیگر در فرم مخاطب اضافه می‌کند.</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>آدرس فاکتور</strong>: در فرم مخاطب، آدرس مشخصی برای ارسال فاکتور اضافه می‌کند.</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>آدرس تحویل</strong>: در فرم مخاطب، آدرس مشخصی برای تحویل اضافه می‌کند.</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>آدرس دیگر</strong>: یک آدرس جایگزین دیگر در فرم مخاطب اضافه می‌کند.</span></p><p><span style="color:hsl(0,0%,0%);">·&nbsp;&nbsp;&nbsp;&nbsp;&nbsp;&nbsp;&nbsp;&nbsp; <strong>آدرس خصوصی</strong>: در فرم مخاطب، یک آدرس خصوصی اضافه می‌کند.</span></p><p><span style="color:hsl(0,0%,0%);">پس از انتخاب یکی از گزینه‌ها، اطلاعات تماس را مطابق با نوعِ آدرسی که انتخاب کردید وارد نمایید.</span></p><p><span style="color:hsl(0,0%,0%);">&nbsp;</span></p><p><span style="color:hsl(0,0%,0%);">برای ذخیره آدرس و بستن پنجره، دکمه&nbsp;<strong>ذخیره و بستن</strong>&nbsp;را بزنید یا برای ذخیره آدرس و بلافاصله ایجاد آدرسی دیگر،&nbsp;<strong>ذخیره و جدید</strong>&nbsp;را بزنید.</span></p><p><span class="text-big" style="color:hsl(0,0%,0%);"><strong>آدرس‌های اضافه شده به پیش‌فاکتورها</strong></span></p><p><span style="color:hsl(0,0%,0%);">هرگاه مشتری به پیش‌فاکتور اضافه می‌شود، فیلدهای&nbsp;<strong>آدرس فاکتور</strong>&nbsp;و&nbsp;<strong>آدرس تحویل</strong>&nbsp;به صورت خودکار مطابق با آدرس‌‌های مشخص شده در فرم مخاطب پُر می‌شوند.</span></p><p>&nbsp;</p><figure class="image image_resized" style="width:51.62%;"><img src="https://hub.amootsoft.com/content/editor/dcb71279-7997-4c69-997a-dc054e7048e3image.png.png"></figure><p>&nbsp;</p><p><span style="color:hsl(0,0%,0%);">آدرس‌های&nbsp;<strong>فاکتور</strong>&nbsp;و&nbsp;<strong>تحویل</strong>&nbsp;را می‌توان مستقیماً در پیش‌فاکتور و با کلیک بر دکمه&nbsp;<strong>⬅️ (فلش رو به چپ)</strong>&nbsp;در کنار سطر آدرس ویرایش کرد.</span></p><p><span style="color:hsl(0,0%,0%);">این آدرس‌ها را می‌توان در هر زمانی ویرایش کرده و از درج آدرس صحیح صدور فاکتور و تحویل اطمینان حاصل کرد.</span></p><p><span style="color:hsl(0,0%,0%);"><strong>&nbsp;</strong></span></p><p><span style="color:hsl(0,0%,0%);">&nbsp;</span></p>